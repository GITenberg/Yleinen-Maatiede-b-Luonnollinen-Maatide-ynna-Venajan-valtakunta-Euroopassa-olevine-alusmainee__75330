
*** START OF THE PROJECT GUTENBERG EBOOK 75330 ***

language: Finnish




YLEINEN MAATIEDE

Luonnollinen Maatiede ynnä Venäjän valtakunta, Euroopassa olevine
alusmainensa, valtiollisesti


Kirj.

LAVUS KORANDER [Claes Fredrik Corander





Viipurissa,
N. A. Zilliakuksen kirjapainossa,
1862.






      Imprimatur: _Carl Reinh. Lindberg_.




Johdatus.


Kertoelma maasta, minkäläinen se on ja mitä siinä on, nimitetään
_Maatieteeksi_, eli muukalaisella nimellä _Geografiaksi_. Maatieteen
pää-aineena on siis maa; mutta maan täydelliseen tuntemiseen tarvitaan
myös muutamia tietoja auringosta, kuusta ja tähdistä. Sentähden
jutellaan tässä johdatuksessa vähän taivaankin rakennuksesta. Jos
selkeänä talvi-yönä silmäillään taivaan kirkasta kantta, niin pian
kyllä havaitaan sen muuttelevan muotoansa melkein joka silmäräpäys.
Muutamat tähdet näkyvät nousevan idästä ja pyrkivän keskitaivaalle,
josta taas toiset, yhtä kiireesti, katoavat länteen. Koko taivaan
avara laki näkyy, paljain silmin sitä katsellessa, kiepuvan idästä
länteen, vieden mukanansa auringon, kuun ja kaikki tähdet; vaikka ei
olekaan niin. Tämän asian selvitykseksi, muistutetaan jo alussa, ettei
ihmisen silmiin olekaan yksin luottamista, vaikka sanotaan, totuuden
vakuutukseksi: "oma silmä näki". Sillä kaikista luojan antamista
aistimista on _näkö_ useimmin pettävä. Se tarvitsee enemmin, kuin
muut aistimet, ymmärryksen apua ja johdatusta, ettei se saattaisi
meitä vääriin luuloihin. Jos esimerkiksi ajaessa istumme takaperin
rattailla, niin emme älyäkään kulkuamme eteenpäin, vaan silmissämme
näkyy ikäänkuin puut, huoneet ja muut paikallaan pysyväiset kappaleet
pakenisivat meistä takaperin. Kun silmät näin vähällä matkalla
meitä jo näin pettävät, miten paljon eivätkö sitten petä meitä
taivasta katsellessa. Sillä samoinkuin, ankarasti ajaessa ja rajusti
purjehtiessa, kaikki näkyy silmissämme meistä pakenevan, samoin näkyy
taivaan lakikin kiepuvan idästä länteen, vaikka se tulee siitä, että
maa kerran vuorokaudessa pyörähtää keskensä ympäri, lännestä itään.

Jo kauan Kristuksen syntymää ennen arvelivat muutamat Greekan maan
viisaat maan liikkuvan ja taivaan olevan liikkumatta, jota taas toiset
väittivät vääräksi. Niin oli Greekalainen _Pythagoras_ sanonut:
"miten se on mahdollista, että koko taivas kääntäiksen vuorokaudessa
maan ympäri? Eiköhän se ole paljoa luonnollisempi, että maa itse
käännäiksen, ja että aurinko, kuu ja tähdet siten näkyvät pyörivän
maan ympäri". Vasta tuhansien vuosien kuluttua, tuli tämä tarkoin
tunnetuksi. Preussin maalla majaileva Puolalainen Kopernikus oli
ensimäinen, joka täydelleen oli vakuutettu maan liikunnosta lännestä
itään; sanoen, auringon ja taivaan pyörimisen maan ympäri olevan, kuin
se todella onkin, ainoasti pelkän eksyttäväisen näkövirheen.

Taivaan pallot, eli tähdet taivaalla, ovat Kopernikuksen ja kaikkien
nyky-aikaisien oppineiden selityksen jälkeen _Aurinkoja, Maita,
Kuita_ ja _Tukkatähtiä_. Auringoilla on oma valonsa ja ne pysyvät
keskenänsä aina yksillä paikoilla, jonka tähden niitä myös nimitetään
_kiintonaisiksi_ ja _kiiltäviksi_ tähdiksi. Maat, jotka auringoilta
lainaavat valonsa ja lämpymänsä, ovat, kuin meidänkin maa, itsestään
tummeat ja auringoita kiertäväiset kappaleet, ja niitä nimitetään
sentähden kiertotähdiksi eli kiertolaisiksi. Kuut taas seuraavat
juoksussaan maita samoinkuin maat aurinkoja. Tukkatähtien perustusta ei
vielä oikein tunneta; se vaan tiedetään, että ne kiertävät aurinkoa,
samoinkuin maa, ja että heidän seurassansa on hajoitetun tukan näköinen
sädevasta eli pursto, josta niitä myös nimitetään purstotähdiksi.



Aurinko.


Kiiltäviä ja kiintonaisia lähtiä on taivaalla lukematoin joukko, ja
ne jaetaan erityisiin tähti-sikeröihin, niinkuin Otava seitsemin
tähtineen, Seulajaiset, Wäinämöisen viitake ja monet muut. Näistä
kiiltävistä tähdistä on aurinko meille likein.

Huono ja vähäpätöinen on kynttilän valo ja tulisoihto, joilla yön
pimeydessä nähdään, auringon valoa vastaan, ja melkein yhtä vähäinen
on kooltaan auauringon suhteen koko maapallokin, jonka avaruutta
ihmetellään. Siinä on jo jonkulainen kuva ja mitta auringon valolle,
arvolle ja suuruudelle. Mutta matka maasta aurinkoon on vieläkin
ankarampi: se on niin pitkä, että sitä tuskin numeroista voipi
käsittääkään. Kotkan siivillä lentäen, tuhannen askelta minuutissa,
viivyttäisiin kuitenkin viisi sataa vuotta, ennen kuin maasta aurinkoon
ennätettäisiin; sillä matka maasta aurinkoon on 10 miljonaa Suomen
penikulmaa. Mutta tämän pitkän matkankin uhalla rientää kuitenkin
auringon valo maahan, ja vieläpä paljoa avarammallekin.

Mutta tätä valon voimaa vastaa auringon avaruuskin. Puolen toista
miljonaa saisi maan kokoisia palloja yhteen sovittaa, ennen kuin
siitä syntyisi auringon kokoinen pallo. Sen suuruus on 12598 kertaa
enempi, kuin maan pinta manterineen ja merineen. Maan pienoinen toveri
aurinkoa kiertäissä, nimittäin kuu, on kyllä meistä 35 tuhannen
Suomen penikulman päässä. Mutta jos aurinko olisi onsi sisältä, ja
maa asetettaisiin aivan auringon keskelle, niin kuu sopisi siinäkin
aivan hyvin tavallisessa kulkukehänsä laajuudessa maata kiertämään;
sillä auringon keskuudesta on sen pintaan 64,312 suomen penikulmaa.
Jos kaikki kiertotähdet ja meidänkin maa liitettäisiin yhteen, niin
ne olisivat näin yhtenäkin, auringon rinnalla, ainoasti kuin luodin
painoinen pallo sata naulaisen rinnalla.



Maa.


Jos kysytään lapselta taikka aikaiseltakin, joka ei luonnon lakia ole
tutkinunna, kumpainenko on yläpuolella ja kumpainenko on allapäin,
maako vai aurinko, niin hän epäilemättä sanoo, maan olevan alempana ja
auringon ylempänä, koska tuo loistavainen aurinko, päivittäin kulkee
päämme yli taivahan laella. Kuitenkin on tämä asia aika erhetys. Näin
kaukaisia kappaleita katsellessa, ei olekaan luottamista omiin silmiin.
Niin tiedetään, kuin jo sanottiin, auringon nousun ja laskun tulevan
siitä, että maa vuorokaudessa pyörähtää kerran keskensä ympäri; ja
kuin maa pyöriminen käypi lännestä itään, niin aurinko meidän silmissä
näyttää pyörivän idästä länteen. Samoinpa myös auringon näkyminen
yläpuolella on sama kuin maasta ulkopuolella näkyminen, eikä suinkaan
niin, että maa olisi taivaan avaruudessa päivällä alempana ja yöllä
ylempänä. Maan liikunto taivaan avaruudessa on kahtalainen: _se kiertää
aurinkoa, ja pyörii_ samalla keskensä ympäri niin tarkasti aina saman
suunnan pitäen, kuin sillä olisi akseli. Senpä tähden sanotaankin sitä
maan läpi ajateltua viivaa jonka ympäri se pyörii, _akseliksi_. Jos
pallon viskaamme eli kiekon lyömme ylös ilmaan, niin silläkin on ihan
sama kahdenlainen liikunto, vaikk'ei silläkään ole akselia: se pyörii
eteenpäin ja ympäri. Siitä näemme, että vahvalla voimalla pyörimään
pantu kappale kiepuessaan ei kallista päitänsä sinne eikä tänne, vaan
pysyy sunnnassaan ihan käänteleimättä, niin kuin olisi sillä akseli
taikka napa. Ja tämä kerran saatu suunta ei muutu, jos ei voima,
ensimäistä voimaa suurempi, sitä muuta. Niin pyörii maapalloki ihan
kääntymättä, vaikka akselinsa on tyhjä, ainoastaan ajatuksen vetämä
linja, jonka päitä kutsutaan yhtä _Pohjois_- ja toista _Etelänavaksi_.
Maa kiepahtaa tämän akselinsa ympäri kerran vuorokaudessa, eli
oikeittain 23 tunnissa ja 56 minuutissa, ja tämä pyöriminen on yksi
maan liikunnoita; kiertäminen aurinkoa on sen toinen liikunto.

Sadevesi, joka kesällä putoaa pilvistä, on, kuin muutkin sulat aineet,
pienissä pyöreissä pisaroissa. Tähän on syynä se, että kaikenlainen
aine, sulana tai muuten irrallaan ollessa, pyrkii kappaleen keskelle,
ja joka pienimmänkin osan siihin pyrkiessä, tulee koko kappale
ymmyrjäiseksi. Maa-pallossakin on tämmöinen keskus, johon kaikki maata
pienemmät kappaleet pyrkiivät päästä, eli, kuin sitä tavallisessa
puheessa sanotaan, "putoavat". Mutta samoinkuin maan keskus vetää
luoksensa eli valtaa keveämpiä kappaleita, eli saattaa ne putoamaan
maahan, samoin vetää myös aurinkokin luoksensa kaikkia sen ympärillä
olevia maapalloja eli, kuin niitä myöskin nimitetään, kiertotähtiä. Ja
niinkuin aurinko valtaa maata ja muita kiertotähtiä, niin valtaa maa
taas vuorostansa kuuta, joka on maata paljoa pienempi pallo.

Mutta voimme kysyä, miksikä ei silloin kuu putoa maahan kiini ja
maa aurinkoon, niinkuin kivi putoaa maahan? Jos pöydälle asetat
kerän ja töytäät sen yhdellä kädellä eteenpäin toiselle sivulle,
niin se ei mene eteenpäin eikä sivulle, vaan väli suuntaa; jos taas
valitseisit keskellä pöytää yhden paikan, jota kohti yhtätasaisella
voimalla alituisesti työnteleisit kerää yhdellä kädelläsi samalla
kun toisella kädelläsi sitä ajasit kohdastaan eteenpäin, niin se
ei menisi kohdastaan edespäin eikä myöskään sitä merkittyä paikkaa
kohden, vaan sen ympäri, Eli vielä selkeemmin, jos kerä ripustetaan
lankaan ja ruvetaan viipottamaan, niin kerä ulostuu kädestäs niin
kauas kuin lankaa piisaa, vaan kun lanka on kiinipitimenä, täytyy sen
lentää käden ympäri. Että eteenmeno-vauhti on se, joka viipottaessa
kerän ulostaa niin kovasti että lanka kiintenee, nähdään jos
lanka silloin katkeaa. Kerä ottaa poislentäessään saman suunnan
viipoitus-kehästä, kuin sivuavalla viivalla on ympyrän kehälle. Samoin
kuin nyt eteenmeno-vauhti ulostaa kerän viipottavasta keskuksesta,
samoin estää eteytyvän liikunnon voima kuun maahan ja maan aurinkoon
putoamasta, jota vastaan keskuksen vetovoima estää ne kehistään pois
sinkoamasta oudoille teille maailman avaruuteen. Alkuaikoina, ehkä
jo mailman luomisessa, viskasi eli työnsi joku voima, jota tässä
alkuvoimaksi kutsumme, maamme kulkemaan avaruudessa suoraan eteenpäin.
Mutta kulullansa sattui maa lähestymään aurinkoa, joka jo tunnetulla
vetovoimallaan tahtoi vetää tätä pientä palloa tyköönsä. Kaksi voimaa
riiteli siis tässä, kuka vaan maata valtaansa saisi: toinen tahtoi
sitä suoraan juoksemaan, toinen veti sitä tykönsä. Sille tuli siis
täytyminen kiertää aurinkoa kehässä, niinkuin kerä kättämme, saatuansa
viipotuksesta eteenmeno-vanhdin. Vaan kun siinä tyhjässä ja pimeässä
avaruudessa, jossa maa ja kuu sekä monet taivaan pallot kulkevat, ei
löydy ilmaa, sitä vähemmin muuta kovempaa, joka niiden kulkua estäisi,
niin ei maa eikä kuu enemmän kuin muutkaan tähdet juoksussansa taukoa,
mutta kiertävät alituisesti aurinkoa siinä kerran heille sattuneessa
kulkukehässään. Tämä muuttumatoin aurinkoa kiertäminen on, niinkuin
sanottu, maan toinen liikunto, ja täyttääkseen kiertokehänsä eli
ehtiäksensä kerran auringon ympäri, tarvitsee maa 365 vuorokautta ja
noin 6 tuntia, jota aikaa vuodeksi sanotaan. Me ihmiset vaellamme
siis maan turvissa auringon ympäri, melkeen kuin tietämättämme; sillä
sitäkään ei näkö-aistin meille järjen avutta ilmoita.



Aurinko-kunta.


Aurinkoa kiertää, paitsi meidän maa, koko joukko muita kiertotähtejä,
toinen toistansa ulompana. Tässä emme aluksi mainitse muita
kiertotähtiä, kuin niitä, joita paljainkin silmin voidaan nähdä. Niitä
on 6, nimittäin _Merkurius, Venus, Maa, Mars, Jupiter ja Saturnus_.
Maata seuraa ainoasti yksi kuu, se öitämme valaiseva tavallinen kuu;
mutta maata suuremmilla kiertotähdillä on useampiakin kuita. Niin
on Jupiterilla 4, Uranuksella 7 kuuta. Kaikki aurinkoamme kiertävät
kiertotähdet ja heitä seuraavata 18 kuuta nimitetään yhteensä meidän
_aurinkokunnaksi_. Mutta aurinkoja löytyy tähtien seassa useampiakin,
joita kaikkia seuraa omituiset maansa ja kuunsa. Jokaisella auringolla
eli kiiltävällä tähdellä on sillä tavoin oma aurinkokuntansa, ja kun
auringoita on lukemattomia, niin löytyy aurinkokuntiaki käsittämätöin
paljous. Moni monituinen näitä auringoita, tähtiä ja kuita on meidän
aurinkoa, maatamme ja kuutamme paljoa isompi, vaikka kaukaisuus sen
tekee, että näkyvät meistä kuin olisivat ainoasti pieniä kiiltäviä
pilkkuja taivahalla. Aivan sama tapahtuisi maammeki kanssa, jos sitä
voisimme kaukaa katsella. Jos ihminen taitaisi jollakin keinoin
matkustaa ja päästä siihen avaruuteen, jossa kiiltotähdet ovat,
ja sieltä silmäilisi meidän aurinkoa, maata ja kuutamme, niin ne
näyttäisivät silmissämme ikäänkuin tuli-kipunat taivaan laella.

Jotka eivät koti-tienojaan etempänä ole käyneet, eivätkä ole luonnon
opissa harjauntuneet, niistä kuuluu kyllä kummalta jo se, kun
puhutaan siitä polttavasta kuumuudesta, joka Joulu- ja Tammikuun
aikana vallitsee eteläisellä maan puoliskolla, niinkuin Hyväntoivon
niemellä, Australiassa ja Kiilissä (Chilissä). Kova pakkanen samoilla
tienoilla Heinä- ja Elokuussa on heistä yhtä kummallinen. Kun jo
tämä meitä oudostuttaa, niin miten emmekö hämmästyisi, jos voisimme
muuttaa asuinsiamme siihen palavaan ilmapiiriin, jossa Merkurius
kiepuu auringon ympäri, jossa auringon säteet ovat seitsemän
kertaa niin kuumat, kun meillä täällä maan päällä, ja jos siitä
sitten matkustaisimme aurinkokunnan vihdoin viimiselle rajalle ja
kaukaisimmalle perälle, jossa Neptunus tiettävästi on viimeinen
kiertotähti, ja jossa kaukaisuuspiirissä siis on yhdeksän sataa kertaa
kylmempi kun meillä.

Ne kiertotähdet eli planeetat, jotka maan tavalla hiukan soikeissa
eli melkein ympyrjäisissä radoissa kulkevat auringon ympäri, jaetaan
parhaiten kolmeen luokkaan. _Ensimäiseen luokkaan_ kuuluu neljä
kooltansa keskinkertaista ja muiden suhteen joksensakin likellä
aurinkoa olevaa tähteä, nimittäin: Merkurius, Venus, Maa (Cybele)
ja Mars. Kolmekymmentä kertaa sen matkan päässä, kuin auringosta on
maahan, on niin ikään neljä summattoman suurta kiertotähteä, nimittäin:
Jupiter, Saturnus, Uranus ja Neptunus, jotka siis tekevät toisen
tähtiluokan. Martin ja Jovin eli Jupiterin välillä on ääretöin avaruus,
joka kuitenkaan ei ole tyhjä; sillä siinä kiepuu suuri joukko pieniä
kiertotähtiä, ja ovat niin muodoin kolmas kiertotähtien luokka. Näiden
pienien tähtien lukua ei vielä tarkoin tunneta, sillä vuosittain
keksitään aina joku uusi tähti tässä luokassa. Tämän vuosi-sadan
alusta, jolloin ensimäinen keksittiin, vuoteen 1860 on niiden luku
noussunna niin, että tunnetaan näitä jo 58 kappaletta. Yleesen on siis
66 tunnettua kiertotähteä meidän aurinkokunnassa: neljä suurta, neljä
keskinkertaista ja viiskymmentä ja kahdeksan pientä tähteä.

Neljä keskinkertaista kiertotähteä, vaikka yhteen luokkaan luettuna,
eivät kuitenkaan ole keskenänsä yhtäsuuret. Ainoasti meidän maa
ja Venus, eli kun sitä suomeksi sanotaan _kointähti_, ovat sekä
suuruudeltansa että muussakin tarkoituksessa melkein yhtäläiset, paitsi
kuitenkin sitä, että maalla on yksi kuu, mutta Venuksella ei yhtään,
vaikka sillä on kauneuden jumalattaren nimi. Merkurius ja Mars ovat
paljoa pienemmät. Edellinen on kooltansa ainoasti kuusitoistakymmenes
osa maatamme, ja jälkimäinen, maahan verrattuna, on seitsemäs osa sitä.
Siihen siaan ovat ne suuret ja kaukaiset kiertotähdet Jupiter 1,400,
Saturnus 7 tai 8 sataa, Uranus 80 ja Neptunus 100 kertaa suuremmat kun
maa. Me kun opimme tietämään, kesämme tulevan siitä, että auringon
lämmittäväiset valosäteet kesällä sattuvat meihin suoremmin, niin
tekisi mielemme päättää, että koko kesän lämmin tulee valosäteiden
lyhennyksestä; vaan se ei kuitenkaan tässä paljo mitään tunnu. Mutta
semmoisella matkalla se jotakin tekee, kuin on Merkuriuksen ja
Neptunuksen välillä, sillä aurinko paistaa edelliselle 6000 kertaa
lyhemmillä ja siis lämpeemmilläki säteillä kuin jälkimäiselle. Mutta
kiertotähtien vuoden vaiheet eli ajat eivät synny ainoasti heidän
kaukaisuudesta, mutta paraaksi osaksi kuitenkin monesta muustaki
syystä, josta vasta jutellaan. Edeltäkäsin voimme kuitenki sanoa,
että planeetat, vuoden vaiheiden suhteen, jaetaan kolmeen lajiin,
vaikk'eivät kuitenkaan yhdy mainittuun jakoon, jos, niinkuin sanottu,
ainoasti niiden suuruutta ja kaukaisuutta katsoisimme. Ensimäisellä
lajilla on vuoden aiat yleesen yhtäläiset kuin maallaki, toisella taas
on ihmeen suuret eroitukset ilmassa ja vuoden ajoissa, kolmannella on
kyllä ilman vaiheita, mutta ei mitään eroitusta ajoissa yhden eli saman
piirin alla.



Vuoden vaiheet.


Kun maa päättaä vuotuisen juoksunsa auringon ympäri, niin on juuri
sentähden, että maan akseli aina pysyy muuttumatta yhtäälle päin
kallellansa, kumpainenkin maan napa ja sen ympärillä olevat seudut
kerran vuodessa käännetyt aurinkoa kohden. Niin saapi pohjimmainen maan
puoli kesää puolen vuotta ja toinen eli eteläinen puoli taas toisen
puolen vuotta. Tästä _maa-akselin muuttumattomasti kallellaan olosta_
syntyy vuosi-aikojen vaiheet. Toinen vaihe on taas yön ja päivän
välillä, joka tulee siitä, että _maa vuorokaudessa pyörähtää akselinsa
ympäri_. - Tässä käsittääkseen voipi tehdä seuraavan kokeen auringon
valolta suletussa huoneessa. Pöydälle vedetään isonlainen ympyrä ja
vedetään kaksi viivaa sen läpi ristiin, niin että kehä jakautuu neljään
osaan, ja palava kynttilä asetetaan muka auringoksi kehän keskelle.
Maanpalloksi otetaan lankakerä, jonka läpi pistetään sukkapuikko,
muka navaksi, että siinä kerää pyörittäessä voitasiin sama kallellaan
olon suunta yhtä tarkasti muuttumatonna pitää, kuin maakin pitää sen
pyöriessään ja kiertäessään auringon ympäri. Jos nyt ympyrämme kohdalla
valon tasalle nostamme kerän, pitäen sitä yhden ristiviivan kohdalla
ulospäin vähän kallellaan, niin sen valaistu puoli kuvaa nyt sitä maan
puolta, jolla on päivä, ja toinen eli kerän pimea puoli sitä, jolla on
yö. Jos panemme kerään merkin, tarkoittaen sillä tavoin sitä paikkaa,
jossa itse asumme, niin näemme, miten sille paikalle aurinko nousee ja
laskeutuu, synnyttäen päivän ja yön, jota vuorokaudeksi sanotaan. Mutta
jos merkin panemme kerään kovin ylös, liki pohjoisnapaa, niin kynttilän
valo ei tapaakaan sitä paikkaa, vaikka kerää kuinkakin pyöritetään
akselinsa ympäri. Sillä kohdalla maata ei siis olekaan nyt auringon
nousua, ei päivää eikä valoa. Niin se Suomen pohjoisimmassa tienossa
eli Lapissa talvella todella onkin. Kerän yläisimmät tienot kuvailevat
siis Lapin seutuja, joilla silloin on talvi ja viikkomääriä kestävää
pimeyttä, sillä aurinko ei nouse näitä seutuja valaisemaan. Kerän
pyöriessä näemme kynttilän valon ylimatkaan valaisevan kutakin paikkaa
kerän ylapuolella lyhemmän ajan, kuin seutuja kerän ala-puolella.
Me, jotka maan pobjoispuoliskolla asumme, tunnemme nyt pitkien ja
kylmien öiden vaikutukset ja nimitämme tätä vuoden aikaa talveksi.
Joulukuun 22 päivänä on tämä kallellaan olon vaikuttama yön ja päivän
eroitus suurin. Silloin on _talvinen päivän-seisahdus_; sillä silloin
seisahtuuvat meillä päivät lyhenemästä.

Jos nyt kuletamme kerää pitkin ympyrän kehää eteenpäin, pitäen sitä
samalle suunnalle kallellaan, niin kynttilän valo nousee nousemistaan
aina likemmä ja likemmä pohjoisnapaa. Kun kerä näin on kiertänyt,
neljännen osan, niin kynttilän valo jo tapaa itseä pohjoisnapaa. Se
tapahtuu luonnossaki maaliskuun 21 päivänä, jota _keväiseksi päivän
tasaukseksi_ nimitetään; sillä nyt valaisee aurinko ihan tasaisesti
maan koko pintaa pohjoisnavasta etelänapaan asti: päivää nyt on joka
paikassa, asukoon ihminen vaikka missä, tarkalleen 12 tuntia, ja yötä
yhden verran. Kun kerää viedään vielä eteenpäin, niin kynttilävalo
enenee pohjoisella puoliskolla samassa määrässä, kuin se häviää
eteläpuoliskosta. Päivät pohjoisessa ja yöt eteläisessä muuttuuvat
aina pitemmiksi: lämmin enenee pohjoisnavan tienoilla, jossa ei yötä
enää tavatakaan ja vähenee etelänavan luona, jossa kuusi kuukautta
pitkä yö jo on alkanunna. Neljännen osan kehää kuljettuansa, on taas
kerän pohjoisnapa jo käännetty niin paljon kuin pääsee aurinkoon
päin, mutta etelänapa on syvimmässa pimeydessä. Näin seisoo maa
kesäkuun 21 päivänä, joka on kesäinen päivän seisahdus, sillä päivät
seisahtuvat nyt pitenemästä, jota ne tähän saakka ovat tehnynnä. Nyt
on siis kesä puolessa. Jos taas kerää kuletetaan pitkin kolmattakin
kehän osuutta, niin päivien pituus vähenee pohjoispuoliskossa ja valo
enenee enenemistään etelään, kunnes tämäki neljännes on kuljettu.
Nyt valaisee kynttilä eli aurinko maapintaa jälleen aivan tasaisesti
pohjaisnavasta etelänapaan saakka. Päivät sekä yö ovat taas 12 tuntia
pitkät ympäri koko maan. Tämä tapahtuu Syyskuun 23 päivänä, jolloin
on syksyinen päivän tasaus. Siitä kulettua viimeistäkin kehän osuutta
aina eteenpäin lyhentyy päivä lyhentymistään sekä vähentyy lämmin ja
valo vähenemistään pohjoisessa puolikossa, kunnes kerä on ehtinyt
ensimäiseen viivaan, josta kulkeminen alkoi. Silloin ollaan taas
talvisessa päivän tasauksessa; ja vuosi on nyt lopussa ja toinen tuleva
yhdellä tavalla aljettavana.

Tästä nyt sanotusta voipi ymmärtää, että kun meillä on kesä, niin
maan eteläisemmassä osassa on talvi, kun meillä on syksy, niin siellä
on kevät j.n.e. Samate ymmärretään, että päivien pituus enentyy
pohjoisessa maan puoliskossa Joulukuun 22 päivästä alkaen Kesäkuun
21 päivään saakka ja vähentyy vuoden toisina aikoina. Maaliskuun
21 päivänä alkaa maan pohjaisnavassa päivä, jota kestää kokonaista
kuusi kuukautta, ja etelanavassa taas yö, jota kestää yhden verran,
aurinkoa silloin siellä ihan näkemättä. Mutta Syyskuun 23 päivänä
alkaa kuuden kuukauden päivä etelänavassa ja puolen vuotta kestävä
yö pohjoisnavassa. Napoja aivan likellä ei ihmisiä kuitenkaan löydy.
Kerän kiertäessä kynttilää, näimme myös pohjoisnavan olevan kesä-aikana
aurinkoa likempänä, kuin etelänavan; auringon säteet putoavat silloin
pohjoisempiin tienoihin paljoa suoremmassa suunnassa, kuin etelänavan
tienoihin, ja siitä se kuumuus ja lämmin tulee, joka kesän synnyttää.
Samasta syystä on maan eteläpuoliskolla kesä meidän joulu-aikoina.

Kevät on taas se vuoden aika, jona napapiirin alat pääsevät puolen
vuoden pimeydestä yhtä pitkään valoon. Niihin koskevaiset lämpimät
ilman alat, joissa toisessa me Suomalaiset asumme, vaihtavat silloin
heidän 15 ja 20 hetkeä kestävät yönsä yhtä pitkiksi päiviksi. Lumi,
joka on peittänyt koko kylmän alan ja osan lämmintäkin alaa, sulaa
silloin pois. Puut alkavat viheriöidä ja ne kasvut, jotka talvi
hävitti, kasvavat uudestaan siemenistään. _Syksy_ on se väli-aika,
jolloin kesä talveksi muuttuu, jolloin puut ja ruohot tekevät siemeniä,
jolloin koko luonto varustaiksen talven pakkaista kärsimään.

Vuoden ajan vaiheet, talven, kevään, kesän ja syksyn nähtiin syntyvän
maan akselin kallellaan olosta aurinkoa kohden, se vaikuttaa päiville
muuttuvaista pituutta lämpimässä sekä kuumassa alassa, eikä yksin
maan kiepuminen akselinsakaan ympäri voi estää sitä kestävää, kolmen
kuukauden pitkää pimeyttä, jossa ihmiset elävät pohjoisimmassa maamme
tienoissa. Mutta jos maa ei olisi kallellaan, niin myöskin yöt ja
päivät olisivat aina ja joka paikassa yhtä pitkät, eika erotusta
olisi kesän, syksyn, talven ja kevään valillä. Vaikkaki maan napojen
keski välillä, niissä niin kutsutuissa kesä maissa, ei lumesta eika
pakkaisesta mitään tiedetä, niin on sielläki muutamia kuukausia yhä
kestävä sade-aika, joka erotaiksen kesän pitkällisestä ja polttavasta
poudasta. Tämäkin eroitus on jo tarpeellinen, mutta vielä suuremmasta
arvosta ihmiselle sekä koko luonnolle on vuoden aikojen täydellinen
vaihe.

Se runsas viljan tulo, joka Euroopassa ja Amerikassa antaa elatuksen
neljännelle osalle ihmiskuntaa, tulee niin hyvin talven kylmyydestä,
kuin kevään ja kesän lämpymästä. Se kuuluu kyllä kammalta, mutta
on kuitenkin totinen tosi. Sillä jos kasvut eivät kuolisi talven
kylmyydestä, niin ne eivät myöskään tekisi terää eikä tähkäpäitä.
Tästä saadaan selvä, kun mennään kuumiin kesämaihin. Tuskin päästään
semmoiseen lämpymään, jossa kasvuilla ei ole mitään haittaa talven
kovuudesta, ennenkuin jo nähdään niiden viheriöitsevän kaiken vuotta,
mutta tekemättä tahkäpäitä. Kasvu ikäänkuin aavistaisi siemenen
teon tarpeellisuutta siinä, jossa ilman kovuus seisattaa kasvujen
elon. Silmin nähtävä on tämä luonnon vaikutus korkeilla vuorilla
kuumissa kesämaissa, joissa ilman erotukset ovat likempäna toisiansa
ja selvemmin nähtävinä, kuin jos kulkisimmc kesämaista talvimaihin.
Kylmilla vuorien rinteillä kesämaissa viljat tekevät tähkapäitä,
mutta lämpimissa laksoissa vuoren juurella kasvaa vaan uusia olkia
kasvun juuresta, ja laiho viheriöitsee viheriötsemistään siementä
tekemättä. Ei ainoasti ilman kylmyys, mutta myös muukin vaikutus voipi
pakottaa viljakasvuja terää tekemään. Niin on esimerkiksi havaittu,
että Jamaikan saarella, jossa pitkällinen pouta vuosittain näännyttää
kasvun, käypi viljaa viljeleminen, mutta ei niissä kesämaissa, joissa
vettä sataa kaiken vuotta. Keväällä ja kesällä herättävät kylmien ja
viileiden maiden pitkät päivät vilkkaamman elon ja vireyden eläimienki
seassa. Maalla ja meressä vilisee silloin aina napapiiriin asti
lukematoin eläimien paljous. Kaikki tämä jo mainittu eläimien paljous
sekä etenkin niiden suuruus saattaa epäilemään, tokiko nuo kiitetyt
kesämaat silloin voivat ottaa voiton kylmiltä mailta, liiatenkin
jäämereltä. Mutta kun sitte se aika tulee, jolloin päivä ei paistakaan,
lämmin vähenee, kun yöt pimenee ja päivät lyhenee ja se kaikkia
kuolettava talvi tulee, niin silloin on polo Pohjolassa elo leivätön
Lapissa.



Miten maata kuvataan ja viivataan.


Maata kuvataan ympyräiselle pallolle, josta syntyy pallo-kartta, taikka
viivataan kaksi ympyrän kehää paperille; toiseen ympyrään kuvataan
maan pallon toinen puoli ja toiseen taas toinen, ja niin saadaan
kehä-kartta. Manner painetaan tavallisesti jollakulla värillä; vaan
vesi jätetään enimmiten paperin karvaiseksi.

Sekä pallo- että kehäkartoissa on monta viivaa. Näistä on se
merkillisin, joka on viivattu maan ympäri idästä länteen, yhtä kaukana
maan kummastakin navasta. Sitä sanotaan _Equatoriksi_ eli _päivän
tasaajaksi_; sillä kun auringon säteet paistavat kohtisuoraan tätä
viivaa vasten, niin päivä ja yö ovat yli koko maan yhtä pitkät, eli
12 hetkeä kumpikin. Päiväntasaaja on noin 3600 peninkulmaa pitkä,
ja jaetaan, kun muntkin ympyrät, 360:een yhtä-suureen osaan, joita
sanotaan gradiksi eli asteiksi. Joka aste on siis 10 penikulmaa
pitkä. Päiväntasaaja jakaa myös maapinnan kahteen yhtä suureen osaan,
nimittäin: _Pohjois_- ja _Eteläpuoliskoon_. Pohjoispuolisko on se maan
puoli, jonka keskellä pohjoisnapa löytyy. Eteläpuoliskoksi sanotaan
taas etelänavan ympäristölle kuuluvaa maan puoliskoa.

Maan navasta maan napaan, kohtisuoraan päiväntasaajata vasten,
vedetaän 360 kaaren kalttaista viivaa, joita sanotaan _Meridianiksi_
eli _puolipäivän-piiriksi_ sentähden, että kaikissa paikoissa yhden
meridianin alla on yhtäaikaa puolen päivän aika. Puolipäivän piiriä
voipi viivata minkä paikan lävitse tahansa mutta tavallisesti viivataan
ensimäinen puolipäiväpiiri pienen Ferro-nimisen saaren sivutse, josta
sitä sanotaankin _Ferron puolipäiväpiiriksi_. Siten jakaantuu maa
uudelleen kahteen osaan _Itä- ja Länsipuoliskoon_. Itäpuoliskoksi
sanotaan ensimäisestä puolipäiväpiiristä itään päin olevata maan
puoliskoa, ja Länsipuoliskoksi sitä, joka samasta puolipäiväpiiristä
jääpi länteen. Suurin osa manteretta on kahdessa jaksossa, yksi
kummallakin maa-puoliskolla. Näistä sanotaan suurempata ja leveämpää
vanhaksi mantereeksi sen suhteen, että vanhimmat tunnetut kansat
ovat siinä pitäneet asuntoa; toista, keskeltään kapeaa ja ikään kuin
kahdessa osassa olevata mannerta nimitetään _uudeksi mantereeksi_.
Paitsi näitä on vielä itäisen maan-puoliskon kaakkois-reunalla
isonlainen manner, nimeltä _Uus Holland_.

Päiväntasaajan molemmin puolin on viivattu rinnatusten kulkevia
yhtäsuuntaisia ympyröitä, joita sentähden sanotaan _leveys- eli
tasa-piireiksi_. Näitä tasapiiriä on 90 pohjois-puolella ja
yhden verran etelä-puolella päiväntasaajaa. Päiväntasaajasta 23
1/2 astetta pohjoiseen ja etelään päin on kaksi ympyrää, joita
sanotaan _käännepiireiksi_. Pohjois-puolimaisen erityinen nimi on
_ravun_-käännepiiri ja etelä-puolimaisen _kauriin_-käännepiiri.
Yhtä-pitkältä molemmista maan-navoista, kun käännepiirit ovat
päiväntasaajasta, on taas toinen yhtä-suuntanen ympyrä-pari, nimittäin:
napa-piirit, joista toista sanotaan pohjoiseksi toista eteläiseksi
napapiiriksi.

Käänne- ja napapiireillä jaetaan maan pinta viiteen _ilman-alaan_.
Napapiireillä rajoitettuja aloja, joita on kaksi, sanotaan _kylmiksi_
aloiksi eli _talvi-maiksi_; napa- ja käännepiirien välillä olevata
kahta alaa nimitetään _lämpimiksi_ aloiksi ja käännepiirien väli saapi
nimen: _kuuma-ala_ eli _kesä-maa_.



Manner ja meri.


Mantereita on kolme: _Vanha_- eli _Itä-manner_, _Uusi_- eli
_Länsi-manner_, ja _Uusi-Holland_ eli _Kaakkois-manner_.

Vanha- eli Itä-manner on maanpallon itä-puoliskolla, paitsi koillista
niemekettä, jota on vähän länsi-puoliskollakin. Leveydellään
täyttää se melkein koko itä-puoliskon, ja on suurimmaksi osaksi sen
pohjois-puoliskolla. Ainoasti yksi vanhan mantereen niemi ylettyy
eteläiselle maa-puolelle. Länsi reunallaan lähenee vanha manner
ensimäistä puolipäiväpiiriä. Sen laajuus idästä länteen on melkein
puolta suurempi, kun pohjoisesta etelään. Valtameren selkä tunkeiksen
lännestä melkein vanhan mantereen keskelle. Sitä sanotaan sentähden
_Väli-mereksi_. Toinen kaitanen lahti, nimeltä _Arabian-lahti_ eli
_Punanen meri_, tulee etelästä niin likeelle Välimertä, että niihen
välille jääpi ainoasti pari penikulmaa leveä _Suetsin_ taipale. Nämä
vedet jakavat itä-mantereen kahteen osaan. _Urali_-vuoret, jotka
menevät melkein suoraan etelästä pohjoseen, jakavat suuremman näistä
osista vielä kahteen osaan. Siten jakaantuu vanha manner kolmeen
maa-osaan, jotka nimitetään Aasia, Euroopa ja Afrika.

Uusi- eli Länsi-manner on kokonaan maanpallon länsi-puoliskolla. Tämä
manner on pohjosesta etelään aivan pitkä, mutta idästä länteen hyvin
kapea. Sen koillis-puolella on maailman suurin saari Grönland eli
Vihantamaa, jonka länsi-ranta, sikäli kuin se on tunnettu, kulkee
aivan liki Ferron puolipäivä-piiriä. Uusi-manner on jaettu kahteen
osaan, jotka Panama-taipale päiväntasaajan pohjois-puolella yhdistää.
Pohjois-osa on kokonaan maanpallon pohjois-puoliskolla. Suurin leveys
on pohjoisessa, josta se sitten kapenee vähitellen etelään päin.
Etelä-osa on suurimmaksi osaksi maanpallon etelä-puoliskolla, ja
sen itä-reunalla, ainoasti ylimmäinen reuna pistäiksen pohjoiselle
maa-puoliskolle. Tämäkin osa uuden maailman manteretta on levein
pohjoisessa ja kapenee etelässä kapenemistaan niin, että se näöltään
on melkein kolmi-kolkkanen. Koko uusi-manner pidetään tavallisesti
yhtenä maa-osana, nimeltä Amerika, jonka pohjois-puolta sanotaan
Pohjois-amerikaksi ja etelä-puolta Etelä-amerikaksi.

Uusi-holland on vanhasta mantereesta kaakkoseen päin, itäisen
maa-puoliskon etelä-alalla. Laajuus poikki maan, idästä länteen, on
suurin keski-paikalla. Halki maan, pohjoisesta etelään, on tämä manner
lyhkäisempi, kuin poikelleen. Pohjoisin niemi on nimeltään Cap York,
(lue Kaap Jork), ja etelin Cap Vilson, (lue Kaap Uïls'n). Uus-holland
ja sen ympärillä oleva avara saaristo pidetään viidentenä maa-osana,
nimellä Australia.

Maa-osia on siis viisi, nimittäin: _Aasia, Afrika, Euroopa, Amerika ja
Australia_.

Aasia on vanhan mantereen koillis-puoli. Lännessä se yhtyy Euroopan
kanssa, ja lounais-suunnalla Afrikan kanssa Suetsin taipaleen
kautta. Bering'in salmi erottaa itä-pohjimmaisen kulman Amerikasta.
Pohjoisimmat niemet ovat Cap Taimura ja Severovostotshnoi. Itäpuolella
on kolme suurta niemi-maata: Tshuktshi'en maa, josta rannimmainen
niemeke on Itä-niemi; Kamtshatka, jonka eteläisin niemi on Lopatka
ja Korea. Etelä-rannalla on myös kolme vielä suurempata niemi-maata:
Itäinen Indian niemi, josta toista ja pitempätä puolta sanotaan
Malakka-niemeksi: Läntinen Indian niemi ja Arabian niemi. Länteen päin
on ainoasti yksi niemi-maa Länsi-aasia, Pieni-aasia eli Natolia. Aasian
maa-osaan Luuluvat seuraavat suuret saaret: Kypros, löytyvä Väli-meren
koillis-päässä; Sokotora, Arabian etelä-puolella; Ceylon eli Seilan
läntisen India-niemen etelä-rannalla; Suuret Indian eli Sunda-saaret,
Sumatra, Borneo, Java ja Celebes, kaikki Itäisestä Indian-niemestä
kaakkoseen; Pienet Sunda-saaret aivan perätysten Javan ja uuden
Hollannin välillä Balista Timorihin asti; Molukki- eli Ryyti-saaret,
Celeben saaresta itään; Philippi-saaret, Lutson- eli Manila ja Palavan
(Paragoa), Borneosta koilliseen; Hainan ja Taivan, lähellä itärantaa;
Japanin saaret (Kiusu, Sikokf, Nipon ja Jesso) ja Tarakai eli Sachalin,
myös itä-rannalla; Uusi-sipirja, pohjois-rannalla.

Afrika on vanhan mantereen lounais-osa. Suetsin taipale yhdistää
sen Aasian kanssa. Pohjoisessa on Välimeri, idässä Punanen meri ja
muuten Valtameri. Länsipuolella tekee Valtameri sen suuren Guinean
lahden. Tämä lahti jakaa Afrikan kahteen suureen niemeen. _Läntinen_
näitä niemiä, Väli- ja Valtameren välillä, on joksikin leveä ja
rannoiltaan melkeen kaaren muotoinen. _Eteläinen_ taas, Valtameren
välillä, on alussa aivan leveä, mutta kapenee etelässä ja loppuu
ikäänkuin katkennut veitsen terä. Afrikan itäisin niemi on _Kap
Guardafui_. Eteläisimmät niemet ovat _Hyväntoivon-niemi_ ja sitä vähän
kaakkosempana _Cap Agulhas_ eli _Neula-niemi_. Länteisin on _Cap Verde_
eli _Vihanta-niemi_. Luoteisin niemi, _Gibraltar_-salmen kohdalla,
_Cap Spartel_ ja pohjoisimmat _Cap Bon_ ja _Cap Blanko_. Poikki-maisin
Blanko-niemekkeestä Neula-niemekkeelle on vähäistä pitempi matka, kuin
poikki-maisin Vihanta-niemestä Guardafui niemelle. Afrikaan kuuluu
suuri _Madagaskar_-saari kaakkois-rannalla: _Masgarenhan_ saaret,
joista _Mauritius_ ja _Burbon_ ovat suurimmat, Madagaskarista itään
päin; ja luode-puolella _Asori_- eli _Terceira_-saaristo; Pohjoiset
_Kanaria_- eli _Madeira_-saaret; _Eteläiset Kanaria-saaret_, Teneriffa,
Ferro ja Kanaria, ja _Vihanta-niemen_ saaret.

Euroopa on luode-osa vanhan maailman manteretta. Idässä se yhtyy
Aasiaan. Rajana molempien maa-osien välillä on _Urali_-vuoret,
_Urali_-virta, _Kaspin-meri_, _Kaukason-vuori_ ja _Musta-meri_.
Väli-meri erottaa Euroopan Afrikasta. Lännessä ja pohjoisessa on
Valta-meri. Suurin pituus on itä-pohjoisesta, Aasian rajalta, lounaseen
niemeen _Cap Vincent_. Pohjoisin niemi mantereesta on _Nordkyn_, mutta
_Magerö-saarelle_ on vielä pohjoisimpi niemeke _Nordkap_. Itämeri
tunkeiksen lännestä Euroopan pohjoispuoleen. Itämeren ja Valtameren
välillä on _Skandinavian_ ja _Juutin_ niemet, joista edellinen on
jaettu kahteen valtakuntaan Ruotsi ja Norja; lännessä on _Pyrenean_
niemi, eli Spanja ja Portugali; ja etelässä: _Italian, Greekan_ ja
_Krimin_ niemet.

Eteläisimmät niemen nenät eli niemekkeet ovat _Cap Matapan_ Greekan
niemellä, ja _Cap Tariffa_ Gibraltarin salmen kohdalla, kaikkein
etelin. - Suurin Euroopaan kuuluva saari on _Britannia_ eli England ja
Skottland. Muita saaria on _Novaja Semljä_, koillis-rannalla: _Island_
eli _Jäämaa_, meren selällä. _Huippu-saaret_ eli _Spetsbergen_, lähellä
pohjois-napaa; Vihantamaan ja Norjan välillä; _Irland_, Britannian
itä-puolella; _Tanskan_ saaret _Seeland, Fyen, Langeland, Laaland_
ja _Falster_; Skandinavian ja Juutin niemen välillä; _Kandia_ eli
_Kreeta_, Kaakkoseen Greekan niemeltä; _Negroponte_ eli _Egribos_,
Greekan itärannalla; _Sicilia_, Italian ja Afrikan välillä; _Sardinia_
ja _Korsika_, Italian länsi-puolella; _Baleari_-saaristo _Mallorka_
(lue Maljorka) ja _Menorka_ ja _Pithiusi_-saaristo, _Ivitsa_ ja
_Formentera_, Spanjan itä-rannalla.

Amerika eli uuden maailman manner, on kokonaan maa-pallon
läns-puoliskolla. Molemmat niemi-maat, _Pohjois_- ja _Etelä-amerika_,
yhdistää _Panama_-taipale. Pohjois-amerikan suurin pituus on luoteesta
kaakkoseen _Vales_- (Uels'n) niemesta Panama-taipaleelle. Etelä-amerika
on pisin halki maan, pohjois-niemekkeestä _Cap Gallinas_ aina _Cap
Horn_ niemekkeesen. Pohjois-amerikan länsirannalla on kaksi kaitaista
niemi-suikaletta: _Alashka_ luodetta, ja _Kalifornia_ lounasta
kohden. Itä-rannalla on 4 nientä: _Labrador_, leveä, koillista kohden
käypä niemimaa, _Uusi-Skottland_, pienenläntä niemi Labradorin
etelä-puolella, ainoasti kapealla taipaleella yhdistetty mantereesen.
_Florida_ ja _Jukatan_ melkein vastatusten kaakkois-rannalla.
Etelä-amerikassa ei olekaan suurempia niemi-maita. - Amerikaan kuuluu
seuraavat suuret saaret: _Grönland_ eli Vihanta-maa, maailman suurin
saari; _New-Foundland_, Labradorista etelään; _Suuret Antilli-saaret_,
_Kuba, Jamaikka, Haiti_ eli _Hispaniola_ ja _Portoriko_ etelään
ja kaakkoseen Florida-niemeltä; _Bahaman_ eli _Lukaijan_ saaristo
edellisistä pohjoiseen; _Pienet Antillit_, Portorikosta Etelä-amerikaa
kohden; _Falklannin_ saaristo eli _Maluinit_ Etelä-amerikan
etelä-rannalla; _Tuli-maa_ ja _Gallapagon_ eli _Kilpikonnan_ saaret
länsirannalla päivätasaajan alla; _Nutka_ eli _Qvadra-wancouerin_ saari
Pohjois-amerikan länsi-rannalla; _Kuningatar Charlotan_ (Saarlotan)
saari molemmat vähän pohjoiseen edellisestä; _Sitka, Kodjak_ ja
_Aleutta_-saaristo, kaikki luodepuolella.

_Australia_- eli _Oceania_-nimiseen maa-osaan kuuluu Uus-holland ja
summaton joukko saaria, Aasiasta kaakkoseen päin, osaksi itäisellä
ja toiseksi osaksi läntisellä maa-puoliskolla. Suurimmat saaret
ovat: _Uusi Guinea_, Hollannin pohjois-puolella; _U. Britannia_
ja _U. Irland_, molemmat Uuden Guinean itä-puolella; _Uusi
Kaledonia_, Uudesta Hollannista itään päin; _Van Diemenin maa_,
Uuden Hollannin kaakkois-rannalla; _Uusi Seeland_, Van Diemen maasta
ulompana itään. - Merkillisimpiä tähän maaosaan kuuluvia saaristoja
päivätasaajan pohjois-puolella ovat: _Marianit_ eli _Ladronit_
(Varas-saaristo), _Filipin_-saarista ulompana itään; _Karoliinan_
saaristo, edellisestä etelään; _Lord Mulgraven_ saaristo, osaksi
päivätasaajan alapuolella; _Sandvikin_ saaristo, viimeisistä
paljon koillista kohden; päivätasaajan etelä-puolella: _Salamonin_
saaristo, Uudesta Britanniasta itään päin; _Uudet Hebridit_, itään
päin Uudesta Kaledoniasta; _Ystävyys_-saaristo, etäälle itään
Kaledoniasta; _Seuruus_-saaristo, Ystävyys-saarista vähän koilliseen;
_Mendanna_-saaristo, koilliseen Seuruus-saarista: _Alainen_ saaristo,
viimemainitusta kaakkoseen.

Valta-meri jaetaan tavallisesti viiteen osaan, nimittäin
_Pohjois-jäämeri, Etelä-jäämeri, Atlantin meri, Intian meri,_ ja
_Tyyni_- eli _Aava meri_.

Pohjois-jäämeri on pohjois-navan ympärillä, Euroopan, Aasian ja
Amerikan pohjois-rantojen välillä. Molemmin puolin Jäämaan saarta eli
Islannia, ja Barrovin kanavan kautta yhtyy tämä meri Atlantin meren
kanssa. _Beringin_ salmi yhdistää sen Tyynen eli Aavan meren kanssa.
Euroopan rannalla tekee Jäämeri suuren lahden, nimeltä _Valkea-meri_,
ja Aasian rannalla _Obin_ lahden. Novaja Semljä-saarien ja mantereen
välillä olevaa kaitaa vettä sanotaan _Kara-mereksi_. Jäämeren nimen on
tämä Valtameren osa saanut sentähden, että se suurimmaksi osaksi on
peitetty ikuisella jäällä. Merkillistä on kuitenkin, että perimmäisessä
pohjoisessa, eli pohjois-navan ympärillä sanotaan oleva sula meri,
vaikka ei välimatkalla sinne.

Etelä-jäämeri piirittää etelä-navan, eikä koske mihinkään mantereesen,
mutta yhtyy pohjoisessa Atlantin, Indian ja Tyynen meren kanssa. Tämä
meri on myös koko vuoden peitettynä paksulla sulamattomalla jäällä.

Atlantin meri on vanhan mantereen länsi-puolella ja uuden mantereen
itä-puolella. Tämän meren itärannalla on siis Euroopan ja Afrikan
maa-osat ja länsirannalla Amerika. Pohjois-jäämereen päästään tästä
taikka Euroopan ja Vihanta-maan välitse, taikka _Baffin_ lahden ja
Barrovin salmen kautta. Etelässä se yhtyy Etelä-jäämeren kanssa: Indian
meren kanssa kaakkos-ilmalla, Afrikan alatse, Hyvän-toivon niemen
kohdalla: ja Tyynen meren kanssa lounat-suunnalla, Amerikan alatse,
Horn-niemekkeen paikoilla, ja _Magelhaenin_, (lue _Mageljaenin_) salmen
kautta. Atlantin meren pohjois-puolta, joka on Jäämaan ja Britannian
saarien ja Skandinavian ja Juutin niemien välillä, sanotaan _Pohjan
mereksi_, ja sen eteläistä puolta, joka on Afrikan länsirannalla,
_Etiopian_ mereksi. - Länteen päin tekee Atlantin meri Amerikan
rannalla seuraavaiset lahdet: Baffirn lahti, joka Dawis-salmen kautta
tunkeiksen svvälle Vihanta-maan ja niiden pohjassa olevien saarimaiden
väliin; Hudsonin lahti ja Hudsonin salmi Baffin maan ja Labradorin
välillä; Lorentso-lahti, New-Foundlannin ja Uuden Skottlannin välillä;
Meksikon lahti Floridan ja Yukatanin välillä; Karaibian mereksi
sanotaan sitä meren osaa, joka on Antilli-saarien etelä-puolella. —
Itä-puolella on: Afrikan rannalla, päivätasaajan alla, Guinean lahti
ja Euroopan rannalla Biskaijan eli Franskan lahti, Pyrenean-niemen
pohjois-puolella.

Pohjan merestä mänee _Skager-rack_ niminen lahti syvälle mantereesen
Norjan ja Juutin niemen välillä; mutta Juutin niemen pohjois-päässä
se käännäiksen kaakkoseen ja nimitetään Ruotsin ja Juutin välillä
_Kattegatiksi_. Eteläpuolella on _Zuider-Zee_ (lue _Söider-see_).
Britannian eteläpuolella yhtyy Pohjan meri Atlantin mereen _La Manche_
salmen kautta. Salmen kapein paikka on _Pas de Calais_ (lue _Paa dö
Kalee_), jota myös Franskan kanavaksi kutsutaan. _Irlannin_ meri
erottaa Britannian Irlannista.

Yhteydessä Atlannin meren kanssa ovat _Itämeri_ ja _Välimeri_.
Itämereen tullaan Kattegatista kolmen salmen kautta: _Öresund_
(Äyrisalmi), Ruotsin ja Seelannin saaren välillä; _Suuri Belt_,
Seelannin ja Fyenin välillä; ja _Pieni Belt_, Fyenin ja Juutlannin
välillä. Sittemmin jakaantuu Itämeri kolmeen lahteen: _Pohjan lahti_,
pohjoiseen päin; _Suomen lahti_, itään päin ja _Riigan lahti_
kaakkoseen päin. - Välimereen on ainoasti yksi kulku, Afrikan ja
Pyrenea-niemen välillä, nimeltä _Gibraltarin salmi_. Pohjois-rannalla
on kaksi suurta lahtea: _Arkipelagi_ eli _Egean meri_, pienen
Aasian ja Greekan niemen välillä, ja _Adrian meri_. Italian niemen
koillis-puolella on myös kaksi lahtea, nimittäin _Lionin_ ja _Genuan_
lahdet, Franskan ja Italian rannalla. Etelä-puolella Afrikan rannalla
on _Sidra-lahti_. _Tyrrenin mereksi_ sanotaan sitä Välimeren selkää,
joka on Italian, Sicilian, Sardinian ja Korsikan välillä. Tältä meren
selältä päästään Italian ja Sicilian välitse, _Messina-salmen_ kautta,
Jonian mereen eli sille Välimeren selälle, joka on Greekan, Italian
ja Sicilian välillä. _Jonian_ merellä on kaksi lahtea, nimittäin:
_Tarento-lahti_ Italian etelä-rannalla, ja _Lepanto-lahti_, joka menee
niin syvälle Greekan mantereesen, että se jakaa sen kahteen niemeen
_Hellas_ ja _Peloponneso_. Näitä yhdistävää taipaletta sanotaan
_Korintin_ taipaleeksi. Välimerestä päästään vielä _Dardanelli_-salmen
kautta _Marmora_-mereen ja _Konstantinopolin_ salmen kautta _Mustaan_
mereen, joka lännessä ja pohjoisessa koskee Euroopaan, mutta etelässä
ja idässä Aasiaan.

Indian meri on melkein itäisen maanpuoliskon keskellä. Sen rajana on
lännessä Afrikan itä-ranta, pohjoisessa Aasian etelä-ranta ja idässä
Uuden Hollannin länsiranta. Etelässä sitä kestää aina Etelä-jäämereen
asti. Mutta se yhtyy myös, Afrikan etelä-puolella, Atlantin meren
kanssa, ja Tyynen meren kanssa Uuden Hollannin sekä pohjois-puolella,
Indian saarien välitse, että etelä-puolella Van Diemen'in maan
seuduilla. Pohjoisessa on kolme suurta lahtea: _Arabianmeri_,
Arabian etelä-puolella, Afrikan ja Indian välillä; _Bengalin_ lahti,
molempien India-niemien välissä, ja _Kiinanmeri_, Kiinan ja Indian
mantereiden ja Sunda-saarien välillä oleva meren selkä. Arabian
merestä menee luoteesen päin kaksi pienempää lahtea: _Arabian_ lahti
eli _Punanen meri_, aivan kapea, Arabian Afrikasta erottava lahti,
jonka kulkua valtamereen sanotaan _Bab-el-Mandeb_-salmeksi, ja
_Persian_ lahti, Arabian niemen itä-puolella, yhdistetty valtamereen
_Ormus_-salmen kautta. Leveä salmi, nimeltä _Mosambik_-salmi, erottaa
Madagaskar-saaren Afrikan mantereesta. Indian merestä Kiinan mereen
on kaksi kulkua: _Malakka_-salmi, Malakka-niemen ja Sumatra-saaren
välillä, ja _Sunda_-salmi, Sumatra- ja Jaava-saaren välillä. Kiinan
merellä on kaksi lahtea: _Siamin_ ja _Tonkinin_ lahdet.

Tyyni- eli Aava-meri peittää paremmin kuin puolen länteistä ja hyvän
osan itäistäkin maa-puoliskoa. Tämä on suurin kaikista valtameristä,
ja nimitetään senvuoksi myös _Aavaksi mereksi_. Idässä koskee
tähän Amerikan länsi-ranta, lännessä Aasian ja Uuden Hollannin
itärannat, pohjoisessa se yhtyy Pohjois- jäämereen Beringin salmen
kautta, kaakkos-puolella Atlantin meren kanssa Magelhaenin salmen
kautta ja Hoorn-niemen ympäritse; ja lännessä monen salmen kautta
Aasian ja Australian välillä Indian meren kanssa. Etelässä ei ole
mitään erinäistä rajaa, mutta tavallisesti sanotaan sen ylettyvän
eteläiseen napapiiriin saakka. Itään päin mutkistaiksen tämä meri
Amerikan rannalla ja tekee päivätasaajan yläpuolella kaksi lahtea:
_Panama_-lahti, yhtänimisen taipaleen kohdalla, ja _Kalifornian_ lahti,
yhtänimisen niemen ja mantereen välillä. Sitä meren selkää, joka on
Alashka-niemen, _Repo ja Aleutti_-saarien pohjois-puolella, sanotaan
Beringin mereksi. Länteen päin pistäiksen Tyyni-meri Aasian mantereesen
kahdella lahdella: _Tunguusin eli Ochotskan_ meri, Kamtshatka-niemen
länsi-puolella, ja _Hoang-hai_ eli _Keltameri_, Korea-niemen
länsi-puolella. _Japanin_ mereksi sanotaan, yhtänimisien saarien
ja mantereen välillä olevaa meren selkää. Etelässä Uuden Hollannin
pohjois-rannalla on _Karpentaria_-lahti.



Tuulet ja meren virrat.


Kun, niinkuin luonnon opista tietty on, lämmin keventää ilmaa, niin
nousee myös auringon vaikutuksesta ilma ylöspäin kuumassa ilma-alassa,
tästä syntyy siis kaksi valtatuulta, yksi maan pintaa myöden, joka
tuopi kylmää ilmaa maan napapiiristä päiväntasaajaa kohden, ja toinen
joka sinne päiväntasaajasta siaan viepi lämmintä ilmaa, joka ollen
keveämpi, kulkee päällitse, ja siis vastahakaan sitä napamaista aina
päiväntasajaa kohden kulkevaa ilmakertaa. Päiväntasaajan tienoilla
nousee lämmin ilma aina ylöspäin, että ei muuta tuulta tunnukaan. Tätä
kestää noin 4 astetta molemmin puolin päiväntasaajata ja sanotaan
_Tyyneen ilman alaksi_.

Kun ilma maapallon kanssa pyörii sukkelammin päiväntasaajan, kuin
napojen tienoilla, niin ei raskaampi pohjoinen ilma, joka pyrkii
etelään, jaksakaan pyöriä niin sukkelaan, kuin maan koillis-kohdalla.
Senpätähden pohjois-tuulet muuttuvat sitä itäisimmiksi, kuta enemmän ne
lähestyvät käännepiirejä. Ja samaa syyn tähden muuttuvat etelä-tuulet
länsi-tuuliksi, kuta likemmä ne tulevat tätä piiriä. Siten syntyy,
molemmin puolin Tyyneen ilman alaa, semmoinen ala, jossa kaiken vuotta
tuulee pohjois-puolella koillis-tuuli ja etelä-puolella lounas-tuuli.
Kymmenennen ja kahden kymmenennen tasapiirin välillä on siis _pysyvien
tuulien_ ala.

Kuta enemmin tullaan pohjoiseen, sitä enemmin jähtyvät eteläiset
lämpimät tuulet, ja laskeutuvat alemma. Kun he kohtaavat pohja-tuulia,
niin siitä syntyy ikäänkun riita lämpimien ja kylmien tuulien välillä;
milloin ovat eteläiset ja milloin pohjoiset tuulet voiton puolella
ja niin syntyy _muuttuvaisien tuulien_ ala kolmannen kymmenennen
tasapiirin yläpuolella.

Kuun vetovoiman tähden, vetäikse meren vesi sille kohdalle, jossa
on kuuta likempänä. Meren vesi nousee siis niillä paikoilla, joihin
kuu lähenee, mutta alenee niillä paikoilla, joista kuu pakenee. Tätä
sanotaan _vesi-paoksi_ ja _vesi-nousuksi_, ja sitä kestää 6 hetkeä
kerrassaan, siis kaksi kertaa vuorokaudessa.

Mutta samoin kuin lämpimen vaikutuksesta syntyi tuulet, niinpä
myös syntyy meren virratkin. Vesi kuivaa ja nousee höyrynä ilmaan
käännepiirien välillä kuumassa ilma-alassa ja kylmää vettä virtaa
napapiirien tienoilta siaan ja siis keveämpi virta juoksee päällempänä,
jonkatähden taas kylmempi vesi juoksee vastapäin. Mutta samasta syystä
kuin yllämainitut kaksi pää- eli valtatuulta saivat, maan liikunnon
tähden itäisen suunnan, niin virtaavat myös kylmät napavirrat ei
suoraan pohjoisesta, mutta koillisesta, ja lämpimet virrat ei suoraan
etelästä, mutta lounaasta. Vaikka nyt tuulien ja meren virtojen
perisyy ja suunta on tämä, niin on kuitenkin monta sivu vaikutusta,
joista suuntakin muuttuu. Niinpä käypi meren vedellekin Meksikon
lahdessa. Varistunut vesi virtaa siitä pitkin Amerikan itä-rantaa,
mutta käännäiksen enemmin itään päin, ja jakaiksen kahteen pienempään
virtaan. Yksi virtaama-haara menee Atsori-saarien sivutse Pyrenean
niemen rannoille; mutta toinen enemmin pohjoiseen Norjan rannoille.
Yhtälaisia meren virtoja on myös muissakin valtamerissä, vaikka niitä
ei muualla ole niin tarkoin tutkittu kuin Atlantin meressä.



Vuoria ja tasamaita.


Euroopassa: _Ural-vuori_, menee pohjoisesta etelään Aasian rajalla.
Tästä etelään ja länteen päin, Itämerestä ja Suomen lahdesta aina
Mustaan ja Kaspin mereen asti, on maa yhtä ainoata tasamaata. —
_Kölen eli Turjan_ selänne kulkee Skandinavian niemen halki, alkaen
Nordkyn niemekkeestä etelään aina Rörås (lue Röroos) nimisen kaupungin
tienoille. Siitä se käännäikse _Dovrefieldin_ nimellä, länteen, mutta
mutkistnu kohta _Langefieldin_ nimellisenä lounaaseen ja loppuu mereen
_Lindesnäs_-niemekkeellä. - Britannian saaren pohjois-puoli on kokonaan
täytetty _Grampian_-vuorilla. Saman saaren etelä-puolella kulkee halki
maan eli pohjoisesta etelään _Peak_ (lue _Piik_) vuoret.

Edellä mainittu Itä-euroopan tasamaa ylettyy Itä- ja Pohja-merien
etelä-rannoitse aina Atlantin mereen saakka. Sitä vastoin on taas
melkein koko etelä-puoli Europaa hyvinkin vuorista. Suurimmat
Etelä-euroopan vuorien selänteistä: _Alppi-tunturit_, poikki maan
idästä länteen, täyttävät koko Sveitsin ja etelä-osan Saksan maata.
Niiden korkein kukkula Italian rajalla, nimeltä _Montblank_ on yli
14 tuhatta jalkaa korkea; _Karpatit_ ovat kaaren muotoiset jyrkät
vuoret edellisistä koilliseen päin; _Pyrenean_ vuoristo, yhtänimisen
niemen pohjois-laidalla Biskaija lahden ja Välimeren välillä, on
Alppien jälkeen Euroopan korkein vuoriharju. Italian niemen halki
kulkee ikääskuin jatkona Alppituntureista _Apenninit_, joiden korkein
kukkula on _Gran-sasso_; mutta erillään pääselänteestä ovat tulivuoret
_Vesuvius_, Italian länsi-rannalla, ja _Etna_, Sisilian saaren
itä-rannalla. Vielä juoksee yksi selänne Adrian meren pohjois-päitse
ja kääntyy Greekan niemelle päin, jossa jakautuu. Yksi selänne juoksee
Mustaan mereen päin _Balkanin_ nimellä ja toinen selänne eroaa siitä
nimellä _Pindus_ ja menee Greekan niemimaan halki etelään päin.

Aasiassa: Itä-aasian keskimäinen osa on maapallon korkeimpia
paikkakuntia. Leveät ja pitkät vuoriharjut rajottaavat tämän ylängön
sekä etelässä, että pohjoisessa.

Pohjoinen vuoriharju alkaa Irtish virran itä-puolelta ja kulkee
_Altain_-nimellä itään aina Baikal-järvelle asti. Tämän järven
itä-puolella, Amur- ja Lena-virtojen välillä on _Da-ur_-niminen
jylhä vuorimaa. Tästä vuorimaasta eroaa _Jablonoi-krebet_-niminen
vuoriharju menemään koilliseen, mutta nimitetään Ohotskan meren
tienoilla _Stanovoi-krebet_, jolla nimellä se menee aina Beringin
salmelle saakka. - Eteläinen vuoriharju on, läntisen India-niemen
pohjois-puolella Sind ja Bramaputra virtojen välillä, nimeltään
_Himalaija_. Sen harjun, ja koko maanpiirin, korkein kukkula on
_Everest_ yli 27 tuhatta jalkaa (Kintshindjunga ja Davala-giri ovat
vähä matalampia).

Nämä ovat Itä-aasian keskimäisen ylängön rajavuoriselänteet. Mutta tämä
ylänkö ei ole mikään tasanen kangas, vaan siinä on monta korkeaakin
vuoriharjua. Himalaijan länsi-puolimaisesta kulmasta kulkee vahva
vuori-selkämä itään _Kuen-lyenin_ ja _Kulkunin_ nimellä ja menee itään
Jan-tse-kiang ja Hoang-ho-virtojen pohjois-puolitse. Vastapäätä,
Kuen-lyenin länsi-kulmasta, eroaa vuoriharju, nimeltä _Belur-tag_
(eli _Sumu-harju_) etelästä pohjoiseen. Päästyänsä 41 tasapiirin
kohdalle, loppuu se tykkänään, mutta siihen siaan erkanee tästä itään
suuri vuoriharju, joka, nimeltä _Thian-shan_ (eli _Taivaan harju_) ja
_Mussart (eli Jää-harju)_ loppuu _Kobi- eli Shamo_-nimisessä erämaassa
_Siolkki_-vuorien länsi-reunalla. - Belurtagista länteen päin on
Turanien alanko Aralinjärveä ja Kaspin merta vasten, jossa veden pinta
on alempana, kun vesi Valtameressä. Läntinen puoli Keski-aasiasta
ei siis ole mikään ylänkö, kuin sen itäpuoli, mutta ihan vastoin,
kentiesi, maanpiirin matalin alanko. Himalaijan ja Kuen-lyenin välinen
maa on vanhan mantereen korkein ylänkö.

Siitä, jossa Belur-tag, Kuen-lyen ja Himalaija yhtyvät, eroaa vielä
neljäskin vuoriharju, nimeltä _Hindukhu_ (eli _Indian harju_) länteen
päin; mutta se alenee alenemistaan, _Kuur_-nimellä, ja muuttuu viimein
ylängöksi. Mutta Kaspin meren kaakkois-puolella kohottaiksen vuori
jälleen ja piirittää, _Albors_-nimisenä, tämän meren etelärannan.
Korkein kukkula on _Demavend_. - Kaspin merestä lounaaseen ja
Mustasta merestä kaakkoseen on _Armenian_ jylhä vuorimaa, jonka
korkeimmalle kukkulalle, nimeltä _Ararat_, Noakin arkin luullaan
seisahtuneen. Tästä pohjoiseen päin alenee maa syväksi laksoksi,
jossa _Kuur- ja Aras_-virrat juoksevat, mutta kohoaa sitten jälleen
korkeaksi vuoriharjuksi, nimeltä _Kaukaso_, jonka korkein kukkula on
_Elborus_. Ararat-kukkulasta etelään päin on _Sagrosh_-vuoret aina
Persian lahdelle asti. Tämän vuoren itä-puolella, Persian lahden ja
Kaspin meren välillä, on _Iranin_ lakeus eli tasanen ylänkö. Saman
vuoriharjun länsi-puolella on syvä alanko eli notko, jossa _Tigris-
ja Eufrat_-virrat juoksevat. Viimeksi mainitun virran länsi-puolella
alkaa yläinen erämaa, joka etelässä jatkaantuu aina Arabia-niemen
etelä-reunalle. Välimeren itä-ranteella ovat _Libanon_-vuoret, josta
kuningas Salomo tuotti sedripuita tempeli-rakennukseen Jerusalmiin. —
Niemekkeellä Arabia-lahden päässä kohottaiksen Siinain-vuori, jossa
Jumala Moseksen kautta ilmoitti käskynsä Israelin kansalle.

Hindukhu-harjusta etelään ovat _Suleimanin eli Salomonin_-vuoret.
_Vindhyan_-vuoret, jotka menevät poikki maan, jakavat Etu-indian
niemen kahteen osaan, joista pohjois-puolimainen osa, näiden ja
Himalaija-harjun välillä, on matalaa viljavaa laksoa, jossa Ganges
virta monine haaroineen juoksee, mutta eteläinen osa on jotenki korkea
ylänkö, nimeltä _Dekan_. - Altai- ja Daur-vuorista pohjoiseen päin on
melkeen koko maa, nimeltä _Sipirja_, yhtä ainoata Jäämereen vierättävää
alankoa, joka Jäämeren rannoilla muuttuu pelkäksi puuttomaksi lumi- ja
jää-lakeudeksi. Yhtä alankoa kestää vielä Irtish-virran toisellakin
puolella, aina Aral-järvellen asti.

Afrikassa: Luode-reunalla, lounaasta kaakkoseen, kulkee
_Atlas_-niminen, monikertanen vuoriharju aina Bon-niemekkeelle
asti. Matalampi rantavuori, nimeltä _Harudsh_, kiertää Sidra-lahden
etelä-rannatse ja levenee saman lahden itä-puolella tasaseksi
ylängöksi, nimeltä _Barka_. Atlas- ja Harudsh-vuorien etelä-puolella
on Sahara-niminen erämaa, eli koko maanpiirin suurin ja auhtoin
hiekka-lakeus. Sitä kestää melkein poikki koko Afrikan, ja se
on joksikin tasasta, eikä sanota kohoavan paljon meren pintaa
korkeammalle. - Saharan ja Guinea-lahden välillä ovat _Kong_-vuoret.
Arabia-lahden eteläpohjukan länsi-puolella on _Abysinian_ jylhä
vuorimaa, josta matalampia vuorihaaroja eroaa pohjoiseen päin molemmin
puolin Niili-virtaa. Itäinen haara on nimeltään _Mokattam_ ja läntinen
_Libyan_ harju. Niili-virran lakso, _Egypti_, on hyvin alaista ja
Afrikan paras vilja-maa. Etelä-afrika on ainoasti rannoilta tunnettu.
Sen sisusta luullaan korkeaksi ylängöksi. Vuorista tunnetaan siellä
ainoasti _Mandarra_-vuoret Tsad-järven etelä-puolella ja Kuu-vuoret
päivätasaajan alla, sekä _Lupata_-vuoret itä-reunalla.

Amerikassa: Amerikan eteläisimmästä niemestä aina Jäämereen asti,
kulkee aivan länsi-rannatse katkeamaton vuoriharju, joka onkin
maanpirin pisin vuoriselkämä. Sitä sanotaan Etelä-amerikassa nimellä
_Cordilleras de los Andes_ eli _Vaski-harju_, mutta Pohjois-amerikassa
on _Andes_-nimi aivan tuntematon. Etelä-osa tätä selännettä menee
suoraan pohjoiseen. Keskellä selännettä on _Aconcagua_-niminen
tuli-tunturi, uuden mantereen korkein kukkula, joka on yli 22 tuhatta
jalkaa. Pohjoinen osa, joka mutkistuu vähän länteen päin, ei olekaan
yhtä ainoata harjua, mutta paikoin kahta ja toisin paikoin kolmea
rinnatusten kulkevata harjua, joiden välissä on syviä vuorilaksoja,
niinkun _Titicaca_- (lue Titikaaka) järven lakso. Sen ympäristössä on
_Pic-Sahaman_ 20 tuhatta jalkaa korkea tunturi ja vähän matalammat
_Illimani_ ja _Nevada de Sorata_. Päiväntasaajan alla on Qvito-
(lue Kiito) niminen 9 tuhatta jalkaa korkea ylänkö, jossa kasvaa
Keski-euroopan hedelmiä. Qviton länsi-reunalla on _Cotopaxin_ hirmunen
tuli-tunturi, ja _Chimborazon_ (lue Tjimboratso) 20 tuhatta jalkaa
korkea kukkula. Tästä vähän pohjoiseen jakaantuu Cordilleras-vuori
kolmeen harjuun. Itä-puolimainen, nimeltä _Suma Paz_, lähtee koilliseen
Marakaybo-lahden itä-rannatse Orinoko-virran suulle; Keskimäinen,
_Quin-diu_, menee Kauka- ja Magdalena-virtojen välillä, ja läntinen
_Choco_-niminen haara kulkee pitkin länsirantaa Panama-taipaleesen.

Pohjois-amerikassa, Meksiko-lahden ja Tyyneen meren välillä
levittäiksen Cordilleri-vuoret _Meksikon_ ylängöksi, ja erottaiksen
21 tasapiirin kohdalla kolmeen harjuun. Itä-puolimainen näistä,
nimeltä _Cordilleras de Texas_, menee koilliseen Mississippi- ja
Missuri-virtojen yhdyntä paikoille; läntinen, _Cordilleras de Sonora_,
menee enemmin luoteesen ja loppuu Kalifornian lahden pohjois-päässä;
mutta keskimäinen eli emäharju, nimeltä _Sierra Madre_, rientää
suoraan pohjoiseen, tekee summattoman suuren 11 tuhatta jalkaa korkean
pesävuoren, _Sierra Verde_, josta Pohjois-amerikan suurimmat virrat
saavat alkunsa, ja menee siitä nimellä _Chippevai_, (lue _Tjippevee_),
eli _Louhi_-harju Jäämeren rannoille. Kalifornian niemen eteläisimmästä
päästä alkaa toinen vuoriharju, joka pohjoisessa särkeentyy
lukemattomiin niemekkeihin ja saariin, ja loppuu Alashka-niemellä.
Sille on annettu nimeksi Pohjois-amerikan _Ranta-alpit_, ja sen
korkein kukkula, joka myös on Pohjois-amerikan korkein vuori on
_Sant Elias_. Muuten on Pohjois-amerikan pohjois-puoli melkeen yhtä
ainoata tasamaata Tyyneen meren ranta-kivistä alkaen aina Labradorin
kivikkoiselle niemelle asti. Tällä lakeudella on paljo suuria järviä
ja virtoja, josta syystä sitä on useasti verrattuna Suomen maahan.
Pohjois-amerikan itä-puolella kulkee lounaasta kaakkoseen, vähän
matkaa Altantin merestä, kahdet vuoriharjut, joista rannimmaista
sanotaan _Sini-vuoriksi_ ja sisimmäistä ja korkeampata _Alleghany_-
eli _Apalachi_-vuoriksi. Näiden ja läntisien rantavuorien välillä on
maanpiirin suurin ja laajin tasamaa eli lakeus. Savanneiksi sanotaan
täällä olevia puuttomia, mutta heinäkkäitä niittymaita, niinkin
avaroita, ettei silmä kannata toiselta laidalta toisellen.

Etelä-amerikaa silmäillessä, löydetään Karaibia-meren etelä- ja
Marakaibo-lahden länsi-puolella, hyvinkin korkea lumitunturi, nimeltä
_Sierra Nevada de Santa Marta_. Orinoko-virran itä- ja etelä-puolella
on leveä _Guyanan vuorimaa_, jota kestää aina Amatson virran suuhun
asti. Tämän vuorimaan länsi- ja etelä-puolella on avara alanko,
jossa Orinoko ja Amatson virrat juoksevat. Amatson virran ympärillä
on maailman avarimmat ja synkimmät metsät, eli kun täällä sanotaan
_Selvas_. Orinoko-virran alangossa on taas äärettömiä, miehen korkuista
heinää kasvavia niittuja, _Llanos_ (lue _Ljanos_), joita myös
sanotaan _Ruoho-meriksi_ (mar de yerbas). Etelä-amerikan itä-puoli,
Amatson-virran etelä-puolella, on taas _Brasilian ylänkö_, jossa on
monta vuoriharjuakin, jotka kaikki kulkevat pohjoisesta etelään.
Etelään päin alenee tämä ylänkö ja muuttuu vähitellen tasamaiksi,
jota kestää aina Magelhaenin salmelle saakka. Plata-virran rannoilla
sanotaan näitä tasamaita nimellä _Pampas_, jotka ovat yhtäläisiä,
kun Pohjois-amerikan Savannit, nimittäin puuttomia ja pensaattomia
niittymaita; jossa kesyttömiä hevos- ja lehmä-laumoja kulkee omassa
vallassaan. Mutta etelämpänä Patagoniassa muuttuu tämä auhtoksi kivi-
ja sora-peräiseksi maaksi, joka ei kasva paljon muuta ruohoa, kun
ohdakkeita ja orjantappuroita.



Järviä ja sisämeriä.


Maan syvennöksiin seisattunutta ja seisovaa vettä kutsutaan järviksi,
ja suurimpia sisämeriksi. Järven ja sisämerien vesi on tavallisesti
mautonta, mutta meren vesi suolaista; mutta on niitäkin järviä, joissa
vesi on suolasta. Suurimmat järvet Euroopassa ovat: Aalto-järvi
eli Laatokka, Suomen lahden koillis-puolella; Ääninen eli Onega,
edellisestä koilliseen; Saimaa eli Saimen ja Päijänne, molemmat Suomen
lahdesta pohjoiseen; Ilmen (eli Ilmajärvi), Aaltojärven etelä-puolella;
Peippoisjärvi, Suomen lahdesta etelään; Venern (lue Veenern), Vettern
ja Mälarn, Ruotsissa; Balaton, ja Fertö-tava (eli saksaksi Platten ja
Neusiedler järvet) molemmat Ungarissa Karpati vuorien etelä-puolella;
Genevan, Neuchâtel ja Bodenjärvi, Lago Maggiore (lue Madjore), Lago di
Como, Lago di Iseo ja Lago di Garda, kaikki Alppi-vuorien rinteillä.
Aasiassa: Kaspin meri, kaikkein suurin järvi eli oikea sisämeri
maanpiirillä; Aral, edellisestä itään; vielä etempänä ovat Balkash
ja Baikal, Altai vuorien etelä-rinteillä; Lop-noor ja Kuku-noor,
Keski-aasian ylängöllä; Van ja Urmia, Armenian vuorimaassa; ja Kuollut
meri, lähellä Välimeren itä-rantaa. Afrikassa: Tsad, Keski-afrikassa;
Tsana, Abysinian vuorimaassa; Njassi ja Ngami Etelä-afrikassa.
Pohjois-amerikassa: Karhu-järvi, Orja-järvi, Atapescow ja Vinipeg ovat
kaikki perätysten Jäämerestä etelään; Ylä-järvi, Kaspin meren jälkeen
suurin maanpiirillä, Michigan (lue Mitjigan), Huron (lue Juuron), Erie
(lue Iiri) ja Ontario, jotka kaikki viis ovat toisiinsa yhdistettynä
kapeemmilla tahi leveemmillä salmilla; Nikaragua, kaidalla maapalstolla
Panama-taipaleen pohjois-puolella. Etelä-amerikassa: Marakaibo,
pohjois-reunalla; Titicaca, länsi-reunalla, ja Guanacache, etelässä.



Virtoja.


Euroopassa: Jäämereen laskee vetensä _Petshora_, tuleva Urali-vuorista.
Valkeaan mereen menee _Viena_ (eli _Dvina_) ja _Onega_.

Itämereen ja sen lahtiin juoksevat: Turjanharjulta tulevat _Tornion,
Kainuun, Luulajan, Piitimen, Skelleften, Uumon, Ongermanin, Indalin,
Niurundan_ ja _Daalin_ joet; Vetterin järvestä _Motala_; Suomen
puolella _Kemin, Oulun, Kyrön_ ja _Kokemäen_ joet, jotka kaikki
menevät Kainuun eli Pohjan lahteen. Suomen lahteen virtaavat: _Kymi_
Päijänteestä, _Neva_ Aaltojärvestä ja _Narova_ Peippoisjärvestä.
Aaltojärveen laskevat: _Vuoksi_ Saimaasta, _Syväri_ (venäjäksi _Svir_)
Aänijärvestä, ja _Velhojoki_ (venäjäksi _Volkov_) Ilmenestä. Riigan
lahteen juoksee _Väinö-joki_, (saksaksi _Dyyna_) Volkonski metsästä.

Itämeren etelä-rannalta juoksevat: _Niemen_ (lue _Niimen_, venäjäksi
_Nieman_), jota rannempana sanotaan _Memeliksi, Pregel, Vislaa_ (eli
saksaksi _Weichsel_), joka alkaa Karpati- ja Sudeeti-vuorien vaiheelta,
ja _Oder_, joka saapi alkunsa Sudeeti-vuorista.

Pohjan mereen juoksevat: _Elbe_, joka alkaa Riesengebirgestä
(Jättiläis-vuorista), ja saapi oikealta puolelta lisä-joet _Havel_
ja _Spree_ ja vasemmalta puolelta _Moldau_ ja _Saale_; _Weser_
Tyyringen metsäharjusta _Ems_ ja _Rein_ (eli _Reen_) joka alkaa _S:t
Gotthard_-kukkulalta, juoksee Boden-järven läpi, saapi sieltä tultuansa
_Aar_-nimisen lisä-virran, käännäiksen Baselin kaupungin kohdalla
pohjoiseen, saapi oikealta puolelta _Neckar_- ja _Main_-nimiset
lisä-virrat ja vasemmalta puolelta _Mosel_ ja _Maas_. Vähän matkaa
tämän suusta laskeiksen myös _Schelde_, tuleva Ardennai-vuorista. —
Kattegatin lahteen juoksee _Götha_, Venerin järvestä, ja _Glommen_
Dowre-vuorista. Englannissa juoksee Pohjan mereen _Themes_ (lue
_Teems_). Ja Kanavaan heittäiksen _Seine_ (lue _Seen_) virta _Côte
d'or_-vuorista.

Atlantin mereen menevät: _Loire_, (lue _Loar_), Sevenni-vuorista,
_Garonne_ (lue _Garon_), Pyrenean vuorista, joka saapi oikealta
puolelta suuren lisä-virran _Dordogne_ (lue _Dordonj_), ja nimitetään
siitä lähtien _Gironde_ (lue _Shirongd_); Pyrenean niemellä
juoksee niinikään Atlantin mereen: _Minho_ (lue _Minjo_), _Duero_
(lue _Duuro_), _Taijo_ eli _Teijo, Guadiana_ (eli _Vadi-ana_) ja
_Guadalqvivir_ (eli _Vad-al-Kiibir_).

Välimereen menevät: _Ebro_, Pyrenean niemellä; _Rhône_ (lue _Roon_),
Alppi-vuorista; _Arno_ ja _Tiiber_, Italian niemellä Apennini-vuorista.
Adrian mereen menevät: _Adige_ (saksaksi _Etsh_) ja _Po_ (lue _Puu_),
_Monte Viso_-kukkulalta Alppi-vuorista.

Mustaan mereen menee: _Donau_ (eli _Donava_), joka alkaa
_Schwarzwald'ista_ (eli Mustasta metsästä), saapi oikealta puolelta
lisä-virrat _Lech, Isar, Inn, Drau_ eli _Drave, Sau_ ja vasemmalta
puolelta _Theiss, Aluta, Sereth_ ja _Pruth_. Mustaan mereen myös
_Dniester, Bog_ ja _Dnieper_, ja Asovan mereen _Don_.

Kaspin mereen menee Euroopan suurin virta _Volga_ (latinaksi _Rha_),
joka alkaa Volkonski metsästä, saapi oikealta puolelta suuren
lisä-virran _Okâ_ ja vasemmalta puolelta vielä sauremman _Kâma_.
Kaspin mereen juoksevat vielä: _Ural_ yhtänimisistä vuorista, _Kumâ_
ja _Terek_ Kaukasus vuorista. Aasian ja Euroopan rajaa kuletetaan
tavallisesti Kumâ-jokea myöten ja sittemmin pitkin _Kubanj_-jokea,
joka, alkaen Kaukasus-vuorista menee Mustaan mereen.

Aasiassa: Jäämereen juoksevat: Kaksois-virrat _Ob_ eli _Konda_
ja _Irtish_, molemmat Altai-vuorista; Jenisei eli Kemi, jolla
Altai-vuorista tulevalla virralla on kaksi suurta sisä-virtaa,
nimittäin _Ankara_ eli _Ylä-tunguska_, joka juoksee Baikal-järven
lävitse, ja _Ala-tunguska: Lêna_, joka alkaa Baikal-järven
pohjois-puolella, ja ottaa oikealta puolelta Stanovoi-vuorista tulevan
_Aldan_-nimisen sisä-virran.

Ohotskan mereen menee _Amur_, jonka alku-purot, _Onon_ ja _Argun_,
lähtevät Altai-vuorien itäisemmästä kulmasta.

Keltamereen juoksevat _Hoang-ho_ (eli _Kelta-virta_) ja _Jan-tse-kiang_
(eli _Sini-virta_), jotka ovat pisimmät virrat Aasiassa, ja alkavat
Kuenlyen vuorien itäisimmästä osasta.

Itäisestä Indian niemestä menee: _May-ka-ung_ Kiinan mereen,
_Menam_ Siamin lahteen, _Saluen_ ja _Iravaddi_ Bengalin lahteen.
Himalaija-vuorista juoksee niinikään Bengalin lahteen Brâmaputra ja
Ganges, jotka rannempana ovat ihan suutasuksin. Araabian mereen juoksee
Himalaija- ja Kuenlyen-vuorien vaiheelta Sind eli Indus, joka saapi
idässä viisi haarasen lisä-virran Pendsnud eli Viis-virta.

Persian lahteen lankeevat: _Degr_ eli _Tigris_ ja _Frat_ eli _Eufrat_,
jotka saavat alkunsa Armenian vuori-maasta. Molempien yhteen
jouduttua, saapi virta nimen _Schat-el-arabi_. Pienen Aasian emävirta
on _Kisil-irmak_ (muinoin _Halys_), juokseva Taurus-vuorista Mustaan
mereen. Belur-vuoren länsi-rinteiltä lähtevät _Siir_ ja _Aamu_ menemään
Aral-järveen. Kaspin mereen tulevat Kaukasus-vuorista alkava _Kuur_ ja
Ararat-kukkulalta lähtevä _Aras_.

Afrikassa: Koillis-kulmassa on tämän maa-osan suurin virta _Niili_,
joka syntyy kahdesta alku-purosta. Länsipuolimainen niistä, nimellä
_Bar-el-abiad_ (eli _Valko-niili_), alkaa luultavasti Kuu-vuorista;
itä-puolimainen, nimellä _Bar-el-azrek_ (eli _Sini-niili_), tulee
Abysinin vuorimaasta. Atlantin mereen menevät _Senegal_ ja _Gambia_,
molemmat Kong-vuorista. Guinean lahteen juoksee myös Kong-vuorista
_Djoliba_ eli _Niiger_. Etelämpänä samalla rannalla ovat: _Kongo_ eli
_Zaire_ ja _Coanza_ ja vielä etelämpänä _Oranje_- eli _Gariep_-virta.
Indian mereen juoksee Ylä-afrikasta monta virtaa, mutta niitä ei vielä
tarkoin tunneta. Jokseen tunnetuita ovat _Limpopo_ ja _Sambeze_, jotka
molemmat juoksevat Motsambik-kanavaan.

Pohjois-amerikassa: Chippevay-vuorista lähtee _Atapescow_-virta
yhtänimiseen järveen, josta vesi _Orja_-virtaa myöten juoksee
Orja-järveen ja siitä _Mackenzie_-virtaa myöten Jäämereen.
Chippevay-vuorista tulee _Saskatshawa_-virta Vinipeg-järveen, josta
_Nelson_-virta menee Hudsonin lahteen. Nelson-virrasta vähän pohjoiseen
juoksee samaan lahteen _Missinippi_ eli _Churchil_ (lue _Tjörtjil_).
Viidestä suuresta järvestä juoksee _Lorentso_-virta Lorentso- lahteen.
Erie ja Ontario järvien välillä on maailman kuuluisin puote _Niagara_.
Pohjois-amerikan suurin virta Missisippi, joka alkaa _Maaharjan_
etelä-puolelta, saapi oikealta kädeltä Sierraverde-vuorista tulevan
_Missuri_-haaran, ja sittemmin vasemmalta puolelta _Ohio_ (lue
_Oheijo_), ja taas oikealta kädeltä _Arkansas_- ja _Puna_-virran,
ja loppuu viimen Meksikon lahteen. Yhteen lahteen juoksee myöskin
_Rio-del-norte_ Sierraverde-vuorista. Pohjois-amerikan länsi-rannalla
ovat _Kolumbia_ eli _Oregan_ ja _Kolorado_ merkillisimmät.

Etelä-amerikassa: Luode-kulmalla menevät _Magdalena_- ja _Cauca_-virrat
suutasuksin Karaibia-mereen. Atlantin mereen juoksee _Orinoko_
ruoho-niittyjen keskitse. Maapiirin suurin virta _Amatson_ eli
_Marannon_ (lue _Maranjon_), alkaa liki länteistä rantaa _Lauricocha_
(lue _Laurikotsha_) järvestä, saapi oikealta kädeltä _Ukajale, Madeira_
ja _Topajos_ paitsi muita pienempiä ja vasemmalta puolelta _Rio-Negro_.
Marannonin suuhun tulee myös etelästä _Tokantin_. Vähän etelämpänä
juoksee _San Francesco_. Vielä etelämpänä on _La Plata_. Emä-virta
on _Parana_, joka oikealta puolella saapi lisä-virran _Paraguay_, ja
vasemmalta _Uraguay_, jonka jälkeen virta saapi nimen La Plata.

Uuden Hollannin virrat ovat pienempiä, kun muiden maa-osien, ja
pääliseksi vielä vähän tunnettuja.



Ihminen.


Ihmiskunnan alku oli kyllä yhdestä ainoasta parikunnasta; mutta
erinäiset ilmalaadut, moninaiset elatuskeinot ja muut semmoiset syyt
ovat ajanpitkään jakaneet sen moniin eri-lajeihin, jotka erottaiksen
toisistaan ruumiin rakennuksessa, ihon karvassa, mielen laadussa,
kielessä ja tavoissa.

Näitä ihmislajia luetaan tavallisesti viideksi: 1. _Kaukaasialaiset_,
jotka ovat valkea-ihosia ja kookkaita. Tätä lajia ovat enin osa
Lounas-aasian asukkaita, asujamet Afrikan pohjois-rannalla ja suurin
osa Euroopalaisia. 2. _Mongolilaiset_, jotka ovat vehnän karvasia ja
ruumiikkaita. Tätä lajia ovat Koillis-aasian asukkaat ja kaikki kylmän
ilma-alan ihmiset. 3. _Malayilaiset_, joita tavataan Malakka-niemellä
ja Australian saaristoissa, ovat iholtaan tumman ruskeita. 4.
_Neekeriläiset_, jotka ovat aivan musta-ihosia ihmisiä Afrikan
maa-osassa. 5. Amerikalaisia, jotka iholtaan ovat vasken-karvasia ja
varreltaan kehnoja. Tätä kantaa ovat Amerikan alku-asukkaat.

_Kansaksi_ sanotaan ihmisiä, joiden yhtäheimoisuus näkyy kielen
ja tapain yhtäläisyydessä. Kansoja ovat esimerkiksi Suomalaiset,
Venäläiset ja Ruotsalaiset, asukoot vaikka missä valtakunnassa.

Elatuskeinojen suhteen erottaiksen ihmiset kolmeen osaan: 1.
_Kesyttömät_ eli _Villikansat_, jotka elelevät, jokainen erikseen,
metsästämisellä, kalastamisella taikka metsän hedelmillä, ja vhdistyvät
ainoasti vihollisia vasten. 2. _Karjankaitsiat_ eli _Paimenkansat_,
joilla ei ole pysyväistä asunsijaa, vaan muuttavat majoineen ja
karjalaumoineen paikasta paikkaan, etsistellen parempia laitumia. 3.
_Sivistyneet_ kansat, jotka viljelevät maata, käyvät kauppaa, tekevät
askareita, harjottavat tiedollisuutta valtakunnissa.

_Valtakunnaksi_ sanotaan pienempää taikka suurempaa ihmisten yhteyttä,
joilla on yhtäläiset lait ja omantakeinen hallitus. Mutta hallitusmuoto
on monenlainen. Yksivallaksi sanotaan semmoista valtakuntaa, jossa
yksi on hallituksen pää-miehenä. Tämmöisiä päämiehiä nimitetään millon
Keisariksi, millon Kuninkaaksi, Ruhtinaksi, Herttuaksi ja Paaviksi
j.n.e. Mutta yksivallat saattavat hallituksen suhteen olla joko
_rajattomia_ taikka _rajotettuja_. Edellisissä on päällikön tahto
valtakunnan lakina, jollon häntä myös sanotaan _Itsevaltaiseksi_;
jälkimäisissä taas on päällikön tahto rajotettu perustuslaeilla, jotka
määräävät kansan ja hallitsian välin. Kansan edusmiehet kokoontuvat
tämmöisessä valtakunnassa päällikön kanssa lakia laatimaan, ja heillä
on myös valta tutkia hallituksen tilin tekoa. _Tasavallaksi_ sanotaan
taas semmoista valtakuntaa, jossa kansalla on ylimmäinen valta, vaan
jossa hallitus on annettu yhdelle eli useammalle määrä-ajaksi valitulle
_Esimiehelle_, joka on velvoitettu vuotuiseen tilin tekoon. Niin ovat
esimerkiksi Euroopassa: Venäjän ja Turkin valtakunnat rajattomia
yksivaltoja; England, Suomi ja Ruotsi rajotettuja yksivaltoja; Shveitsi
ja muutamia muita pienempiä valtakuntia ovat tasavaltoja.

Uskonnon suhteen sanotaan ihmisiä _pakanoiksi_, jos heillä on
epäjumaloita, se on jos palvelevat kuvia, eläimiä taikka luonnon
voimia. Mutta yhtä ja totista Jumalaa palvelevaiset ihmiset ovat joko
_Israelilaisia, Kristityitä_ taikka _Mahomettiläisiä_.

Näistä on Israelilaisien uskonto vanhin. Sen uskon opin ilmoitti
Jumala, _Mooseksen_ kautta, Israelin kansalle, jonka tähden sitä
myös sanotaan _Mooseksen_ uskonnoksi. Se perustaikse pyhän raamatun
ensimäiseen osaan eli _Vanhaan Testamenttiin_, joka myöskin on
alkuperäisesti kirjoitettu Hebrean kielellä.

Tästä sai Ristin taikka Kristin uskonto alkunsa Wapahtajamme, Jesuksen
Kristuksen, säätämällä. Se perustaikse sekä Vanhaan että paraiten
_Uuteen Testamenttiin_, ja on yksi ja yleinen uskonto; vaikka se,
aikojen kuluessa, on jakaunut moneen eri kirkko- (eli tunnustus-)
kuntaan. Maailman suurimmat piispat, Roomin _paavi_ ja Konstantinopolin
_patriarkka_, riitaantuivat keskenään, jota riitaa hierottiin pari
sataa vuotta siksi, kun molemmat, vuonna 1054, tykkänään erosivat
toisistaan. Niin syntyi _Greekan katoliikiläinen_ ja _Roomin
katoliikiläinen_ uskokunta. Greekan katoliikin uskontoa tunnustavat
Greekalaiset ja Venäläiset. Roomin katoliikin, eli kuin tavallisesti
sanotaan paavin uskontoa, koska se pitää paavia Kristuksen siallisena
maalla, tunnusti muinoin koko Länsi-euroopa. Mutta, viidennentoista
sataluvun alussa, erosi siitä _evankeliumillinen Luteruksen puhdistama
uskonto_ ja samoten _evankeliumillinen Kalviinin puhdistama uskonto._

Mahometin uskonnon perusti Arabialainen kauppias nimeltä _Mahometi_,
noin 622 vuotta jälkeen Kristuksen syntymää. Tämä Kristuksen, Mooseksen
ja pakanoidenkin opetuksesta yhteen sovitettu uskonto perustaikse
_Koran_-nimiseen, Arabian kielellä kirjoitettuun, kirjaan, joka on
heidän raamattunansa.




Suomen maa.



I. Maa.


1. Nimi ja ala. Euroopan pohjoisimmalla puolella, 60 ja 70 tasapiirin
ja 38 ja 50 puolipäivä-piirin välillä on _Suomi_ eli _Suomen maa_.
Meren vesi on kahden puolen maata nimittäin: _Pohjanlahti_ lännessä ja
_Suomenlahti_ etelässä. Tästä niemen tapaisesta muodostaan sanotaan
sitä myös _Suomen niemeksi_. Muukalaiset ovat antaneet sille nimen
_Finland_ (vanhan aikuisesta islannilaisesta sanasta _Fen_, suomeksi
suo. _Fen-land_), merkitsevä yhtä, kuin oma antama nimiki _Suomiehen
maa_, josta sitten lienee saatuna Suomen maa.

2. _Rajat_. Suomen rajaan koskevat, paitsi jo mainitut Pohjan ja Suomen
lahdet: itä-puolella _Venäjän_ valtakunta, pohjois-kulmalla _Norja_ ja
länsi-suunnalla _Ruotsi_.

Venäjän rajana on ensin _Raja-joki_, jonka lähteiltä raja seuraa
pienempien ojien varsia _Aalto-järven_ eli _Laadogan_ rannalle.
Tämän järven halki kulettua _Viina-joen_ suulle, jossa parin syltä
veden pinnasta kohotaiva _Variskivi_ on raja-pyykkinä, lähtee raja
juoksemaan monessa mutkassa pohjoiseen _Kolmikunnan raja-kivelle_,
jossa Wiipurin ja Kuopion läänit Suomen puolella ja Aunuksen
kuvernementti Venäjän puolella kohtaavat toinen toisensa. Siitä se
käännäikse luoteesen ja juoksee suoraan _Jonkerin kivellen_; tästä taas
pohjoiseen _Maanselän harjua_ myöten _Kaarto-järvelle_. Mutta Maanselkä
mutkistaikse luoteesen ja raja kulkee yhä pohjoiseen tunturi tunturilta
_Enarin-järven_ itä-rannatse _Teno-joelle_ asti.

Norjan Lappia vasten kulkee raja ensin lounaasen pitkin Teno-joen
vartta aina _Lapin tuntureille_, josta käännäikse Lapin tunturia myöten
kulkemaan luoteesen siksi, kuin se pääsee pienen _Jedekin-järven_
rannalle.

Tästä kääntyy raja etelään juoksemaan Ruotsin rajaa vasten: ensin
_Könkämä_- ja _Muonio-joen_, sitten _Tornio-virran_ vartta myöten, aina
sen suulle asti, Pohjan lahden pohjimmaiseen pohjaan.

3. _Mantereen muoto_. Tuli ja vesi ovat ne kaksi ankaraa luonnon
voimaa, jotka ovat antaneet Suomenkin mantereelle nykyisen muotonsa.
Alimaiset kovat kivet ovat tulen synnyttämiä; mutta päällimäiset
pehmeemmät kalkki- ja liitu-kerrat ovat taas veden valamia. Siitä
nähden, että maanharjut ja vesi-urat etenkin ylämaassa, kulkevat
rinnatusten, enimmäksen koillisesta lounaaseen, ja siitä, että vuorien
ja mäkien koillis-kulma on jyrkkä ja tasainen, ikäänkuin veden
silittämä, mutta toisahalta taas hyvin luisu, ovat luonnon tutkiat
päättäneet, ankaran meri-virran ennen vanhaan kulkeneen halki maan
koillisesta lounaaseen, eli toisin sanoin: Suomen maa on ennen vanhaan
ollunna meren pohjana, ja vähitellen kohotainna veden pinnasta. Tätä
todistaa sekin, että Suomen manner vielä nytkin kohotaikse korkiammalle
meren pintaa. Niin on esimerkiksi muinaiset hyvät laivavalkamat nyt
niin mataloineet, ettei niihin enään pääsekään. Missä vanhat miehet
nuoruudessaan soutivat veneillä, käyvät heidän poikansa kuivin jaloin.
Oppineiden luvun jälkeen kohoaa Suomen ranta Torniosta Waasaan asti 4 ½
jalkaa sadassa vuodessa. Mutta etelässä Suomen lahden ranta ainoasti 2
jalkaa vuosisadassa.

Suomen manner on yleesen epätasaista maata: se on täynnä mäkiä, metsiä,
jokia ja järviä, jotka viimeksi mainitut peittävät paremmin, kuin
kahdeksanneksen koko mantereesta. Suomen vuorissa on, kuin pohjan
mailla yleesen, harmaa ja ruskea kivi valtaava. Mutta harmaa ja ruskea
kivi ei olekaan yhtä ainoata kivi-lajia, vaan siinä on sekasin kolmea
eri kivettä. Näitä kiveitä sanotaan _paasiksi_, ruotsiksi _fältspat_,
jos murtaissa lohkeavat sileä-pintaisiksi ja ovat näöltään valkeita,
harmaita tahi punertavia; mutta _ukon-piiksi_ eli _ukon-kiveksi_,
ruotsiksi _quartz_, jos murtuvat epätasaisiin muruihin eli rakeisiin.
Ukon-pii on, kuin edellinenki, valkea tai harmaa. Mutta näiden seassa
löytyy muita vielä pienempiä muruja, jotka, kynnellä eli veitsen
kärellä painaessa, helposti murenevat hienoiksi levyiksi, ja ovat
näöltään mustempia kuin edelliset. Niitä sanotaan _katin-kullaksi_,
ruotsiksi _glimmer_.

Maan laaduista ovat tavallisimmat savi, hiekka ja hiekka-multa,
suon-muta, rusko-multa ja sora. Näistä on savi, hiekka-multa,
suon-muta, ja rusko-multa soveljaita viljellä; mutta hiekka ja
kivisekainen sora saadaan vaivoin kunnon viljaa kantamaan.

4. _Maan harjuja_. Halki maan pohjoisesta etelään kulkee muutama
monimutkainen, millon leveämpi millon kapeampi, paikoin vuorinen,
hiekkanen ja sorainen, paikoin taas mutainen, soinen ja metsänen
maanharju, nimeltä _Maa-selkä_. Se erkanee Ruijan tunturista Norjan
maalta ja kulkee kaakkoiseen ensin Suomen rajana Norjaa vasten
ja sitten Suomen rajain sisällä _Peltovuoma_-tunturille. Siitä
itään päin muuttuu vuori yläiseksi tasamaaksi, vaan kohotaikse
kohta taas harjanneeksi ja kulkee nimellä _Suola-selkä_ itään aina
_Talkkuna-oivi_ kukkulalle, Venäjän rajalle. Talkkuna-oivilta menee
Maanselkä etelään Suomen piirin sisällä siksi, kuin se uudestaan
tapaa Venäjän rajan _Kuusamon_ 8 sadan jalan korkeilla kankailla.
Kuusamossa jakaikse vuori kahteen haaraan, joista toinen nimellä
_Kainuun selänne_, kulkee lounaaseen Oulu-järven rannoille; Mutta
toinen Venäjän rajaa myöten etelään Jonkerikivelle asti. Mutta nyt se
muuttaa monimutkaisen juoksunsa ensin länteen ja sitten lounaaseen,
erottain, _Suomen selänteen_ nimellisenä, Pohjanmaan, Karjalasta,
Savosta, Hämeestä ja Satakunnasta, ja loppuu _Pohjan_ ja _Hämeen_
5 ja 6 sadan jalan korkuisilla kankailla Ikalisten ja Hämeenkyrön
pitäjissä. Mutta ilmestyy jälleen Satakunnan vesien etelä-puolella,
ja kulkee, _Salpaus-selänteen_ nimisenä, kaakkoiseen ja sitten itään
Päijänteen ja Saimaan vesien etelä-rannatse. Tämä pohjan perillä
tuhatta jalkaa korkea, vaan Kuusamosta Oulu-järven tienoille 8 sataa,
ja sen ala-puolla 6 ja 7 sataa, mutta sitten 5 ja 4 sataa jalkaa korkea
vuoriharju eroittaa Suomen alaiset ranta-maat ylä-maista, joilla
järvenkin vesi on 2 ja 3 sataa jalkaa korkeampi, kuin meren pinta.

Suomen selänteestä erkanee etelään, paitsi monta pienempätä,
seuraavaiset kolme suurempaa sivu-haaraa, nimittäin: _Karjalan
selänne_, joka eroittaen Savon ja Karjalan vedet toisistansa, kulkee
Nurmeksen, Juuvan ja Kaavin pitäjien kautta etelään Orivirralle,
ja sen etelä-puolla Kerimäelle. Toinen eli _Savon selänne_, joka
Iisalmen pitäjästä kulkee Pielaveden, Kuopion, Pieksämäen, Mikkelin,
Savitaipaleen ja Lemin pitäjien läpi Lappeenrannan tienoille, jossa se
yhtyy Salpaus-selänteesen. Se eroittaa Savon vedet Hämeen vesistä, ja
nimitetään sentähden _Veden jakajaksi_. Kolmas sivuhaara on _Hämeen
selänne_, joka alkaen Soinin kappelista kulkee ensin pitkin Satakunnan
ja Hämeen välillä olevaa rajaa, ja sitten Hämeen lävitse Uudenmaan
rajalle, jossa se niinikään yhtyy Salpaus-selänteesen.

Yksinäisistä vuoren kukkuloista ovat vielä mainittavat _Aavasaksa_,
Tornion virran varrella, jolle kukkulalle muukalaiset matkustavat
kesällä sydänyön aurinkoa ihailemaan. _Pelt-oivi_ Suomen korkein
kukkula, Teno-joen ja Enari-järven vaiheilla, on arviolta 2,200 jalkaa
korkea. _Ounas-tunturi_ 1,124 jalkaa ja _Jeris-tuntari_ 1,200 jalkaa
korkea.

Summatoin joukko kivi-karia, luotoja ja saaria löytyy Suomen
etelä-rannoilla. Näitä sanotaan saaristoiksi, joista on kuuluisin
_Ahven-maa_ eli _Oolannin-saaristo_, Pohjan lahden suussa. Muuten on
Pohjan lahdessa saaristoa ainoasti harvassa siellä ja täällä, paitsi
kuitenkin sen kapeimmalla paikalla, jota sanotaan _Merenkurkuksi_ ja
ruotsiksi _Qvarken_.

5. _Vesistöt_. Vettä on Suomen maassa erinomattain paljon, sillä
melkeen kahdeksas osa Suomen aluuta on veden vallassa. Suomen emävuoren
ja sen haarojen suhteen jakauntuu Suomen vedet viiteen eri vesikuntaan,
joista yksi laskeiksen Jäämereen, kaksi Pohjan lahteen, yksi Suomen
lahteen ja yksi Aaltojärveen.

_Pohjois-Lapin vesikunta_, Lapintunturien pohjois-puolella. Suurin
järvi tässä vesikunnassa on _Inari-järvi_, johon tulee _Ivalo-joki_
etelästä ja _Vasko-joki_ lounaasta, joka vesi sitten Inari-järvestä
laskeiksen _Paats-joen_ kautta Suomen rajan yli _Varanko-lahteen_
Jäämereen. Suurin joki on _Teno-joki_, joka, saatuansa oikealta
puolelta _Tseskem-joen_, juoksee Norjan rannalla olevaan _Teno-lahteen_.

_Pohjan-maan vesikunta_, jonka vedet tulevat sekä Lapin-tunturista
että Maanselältä. Merkillisimmät virrat ja järvet ovat: _Tornio-joki_
ja sen itäinen lisä-joki _Muonio_, joka oikeistaan onkin emävirta.
_Kemi-joki_, joka alkaa liki Venäjän rajaa siitä jossa Maanselkä
keännäikse etelään; saapi oikealta puolelta yhdistetyn _Luiro_- ja
_Kittisen-joen_, kulkee sitten _Kemi- järven_ halki ja saapi vielä
oikealta puolelta Ounas-tunturilta juoksevan _Ounas-joen_ lisäjoeksi.
— _Ii-joki_ yhtänimisestä järvestä Kuusamon kankailta. — Virtava
_Oulun-joki_ lähtee _Niska-kosken_ kautta _Oulu-järvestä_, johon
suuria lisävesiä tulee koillisesta _Kiehimä-jokea_ myöten, ja idästä
_Ämmä-kosken_ kautta. — _Siika-joki_ tulee _Iso-Lamu_-järvestä. —
_Pyhä-joki_ yhtä nimisestä järvestä. — _Kaksihaaranen Kala-joki_.
— _Ähtävä_ (ruotsiksi _Esse_), _Lappa-järvestä_. — _Lapuan-joki
Kuortaneen-järvestä_, ja viimein _Kyrön-joki_, joka alkaa
_Laukas-vuorelta_ Pohjankankaalta, nimitetään alkujuoksullaan
_Kauha-joeksi_, keski matkallaan _Ilma-joeksi_, ja suu puolellaan vasta
_Kyrön-joeksi_.

_Satakunnan vesikunta_. Pieni _Pyhä-järvi_, Tampereen kaupungin
etelä-puolella on tämän vesikunnan sydänjärvi, johon lisävesiä
tulee sekä pohjoisesta että etelästä. Pohjoisesta tulee _Etsäri,
Toivesi, Keurus-vesi_ ja _Näsi-järvi_, joka Tammer-kosken kautta
heittäiksen Pyhäjärveen. Etelästä tulee siihen taas: _Längelmä_- ja
_Pelkäne-vesi, Roine, Mallas-vesi_ ja _Vanaja-vesi_. Nämä kaikki vedet
juoksevat Pyhäjärvestä Nokia-kosken kautta _Kulo-veteen_, johonka myös
_Kyrös-järvi_ tulee pohjoisesta, ja viimein _Kokemäen-jokea_ myöten
Pohjan lahteen.

_Hämeen vesikunta_. Tämän vesikunnan emäjärvi on 18 peninkulmaa
pitkä _Päijänne_, johon pohjoisesta tulee _Kivi-järvi, Kolima ja
Keitele_; koillisesta _Piela-vesi, Nilakka-vesi, Iis-vesi_ ja
_Konne-vesi_. Kaikki nämä vedet yhtyvät _Leppä-veteen_ ja menevät
siitä _Haapa-kosken_ kautta Päijänteesen. Tästä tulee niinikään
Päijänteesen _Taino-kosken_ kautta _Kyy-vesi_ ja _Puola-vesi_ ja
etelästä _Vesi-järvi_. Päijänteestä juoksee vesi _Kalkin-kosken_ kautta
_Ruotsin-veteen_, joka _Jyrängön-virran_ kautta menee _Konne-veteen_.
Tästä alkaa sitten _Kymin-virta_, joka välisten levenee järviksi,
mutta hoikkenee kohta taas virraksi ja juoksee viimein viisihaaraisena
Suomen lahteen, tehden kulullansa monta puotetta niinkuin: _Jyränkö,
Keltin-koski, Anjala_ ja _Korkea-koski_.

_Savon ja Karjalan vesikunta_. Emävesi tässä vesikunnassa on suuri
Saimaa. Tähän emäveteen tulee suuria lisävesiä sekä Savosta että
Karjalasta. Savosta tulee _Kallavesi_, johon pohjoisesta lankee
_Onkivesi_, koillisesta _Syväri_ ja _Vuotjärvi_ ja idästä _Suojärvi_ ja
_Suvasvesi_. Karjalasta taas tulee _Pielinen, Höytiäinen, Viini-järvi_
ja _Ori-vesi_. Kaikki edellä mainitut sekä Savon että Karjalan vedet
yhtyvät _Hauki-veteen_. Haukivesi menee sitten _Pihlaja-veteen_,
joka _Puumala-salmen_ kautta yhtyy Saimaasen. Saimaasta lähtee
_Vuoksen_-virta, joka Aalto-järveen mennessänsä tekee monta puotetta,
joista _Imatran_-koski on kovin.

6. _Ilman-laatu_. Näin pohjoisessa kuin Suomi on, ei ilma taida
olla muuta kuin kylmää. Kuitenkaan ei ole missään muualla, paitsi
Ruotsin ja Norjan maalla, saman tasapiirin alla, yhtä mieto ilma,
kuin Suomessa. Talvi on pitkä ja kova, kesä lyhyt ja kuuma. Syksyä ja
kevättä ainoasti muutamia viikkoja. Ja kuta korkeammallen pohjoiseen
noustaan, sitä lyhyemmät ovat syksyt ja keväät. Kuitenkin ollaan viime
vuosina havaittuna joitakuita muutoksia tässä asiassa. Talvet ovat
tulleet myöhemmin ja olleet miedommat, kuin ennen vanhaan. Keväät
ja syksyt pitemmät ja kesät vähemmin kuumat. Ilma on siis yleesen
tasaunut, joka arvattavasti tulee siitä, että maata on enemmin
viljelty, soita perattu, ja metsiä raivattu. Yöhallat turmelevat vielä
nytkin monin paikoin viljoja; mutta harvenevat sitä myöten kuin soita
ja korpia raivataan ja maata viljellään. — Muuten on suuri eroitus
ilman välillä etelässä ja pohjoisessa. Sillä perimäisessä pohjoisessa
ei ilmakaan voi olla yhtäläinen, kuin etelässä, jossa yön ja päivän
vaihe on joka vuorokausi. — Eroitus on myöskin tehtävä ylämaiden ja
rantamaiden välillä. Meren vesi, joka on huonompi lämpimen johdattaja,
kuin mannermaa, pysyy syksyllä kauemmin lämpimänä kuin manner, ja
hidastuttaa talven tulon rantamailla; mutta kerran taas kylmettyänsä
pysyy se kauemmin kylmänä. Sentähden pääsee ruohot taas keväällä
aikasemmin maahan ylämaissa, kuin rantamaissa. — Kuta korkeammalle
pohjoiseen tulemme, sitä pikemmin joutavat kasvut ja viljat. Torniossa,
jossa päivää on neljä tuntia pitemmältä, kun etelä-suomessa, tekee
ohra tähkäpäitä viidennellä viikolla ja valmistuu yhdeksännellä ja
kymmenellä, sitä vastoin kuin se etelässä vaatii 14 ja 16 viikkoa
kypsyäksensä. — Talvea kestää pohjoisessa 7 ja 8 kuukautta, etelässä
5 ja 6 kuukautta. — Ilma on yleeseen puhdas ja raitis. Välistä
ilmaantuneet surmaavaiset kulkutaudit ovat enimmiten tulleet
katovuosina nautituista sopimattomista elon-aineista. Kolera-ruttokaan
ei ole tehnyt Suomessa niin suurta rasitusta, kuin muilla mailla, eikä
päässyt leviämäänkään rantamaista ylemmälle. Tavallisimmat taudit
ovat pistokset, kuumetaudit, kolotus ja luuvalo, jotka tulevat ilman
kylmyydestä, tahikka paremmin sanoakseni huonoista vaatteista ja
asuinsioista ja liiasta suolan syömisestä.



II. Asukkaat.


1. _Kansakuntia: Lappalaisia_ sanotaan Suomen vanhimmiksi asukkaiksi,
jotka Suomalaisien maahan muuttaissa olivat ottaneet pakonsa
perimäiseen pohjoiseen. Jos tällä puheella on perää, niin se on
niin ymmärrettävä, että kala-lappalaisia on ennen asunut järvien
rannoilla ja jokien varsilla; mutta peura-lappalaisia el Suomesse ole
ollutkaan, sillä peura kuolisi täällä nälkään, kun ei ole kylliksi
peuran jäkälää, jolla tämä eläin paraittain elättää henkensä. Heitä
ei nyt enään ole kuin 1000 henkeä Suomen piirin sisällä. Suomalaiset
ovat ottaneet melkein koko maan haltuunsa. Mutta maassamme löytyy myös
_Ruotsalaisia asukkaita_. Näihin joukkoon on luettava melkein koko
vallassäätymme. Ruotsalaisia talonpojan säädystä asuu Suomen lahden
rannoilla, Kymivirrasta alkaen aina Turun tienoillen. Koko Ahvenanmaa
ja Turun saaristo on myos heidän hallussa. Niinikään puhutaan ruotsia
Pohjan lahden rannoilla, Satakunnasta Kokkolan kaupunkiin asti.
Samoin kun nämä Ruotsin vallan aikana tulivat maahamme, niin on, nyt
Venäjän hallituksen alla, heitäkin muuttanut Suomeen. _Venäläiset_
ovat enimmiten kauppioita kaupungeissaimme. Venäläisiä maanviljeliöitä
tavataan ainoastaan _Pyhäristin_ pitäjässä Wiipurin läänissä; mutta
heidän uskolaisia eli Greekan uskon tunnustajoita, on Suomalaisestaki
suvusta pitkin Venäjän rajaa. _Mustalaisia_ tavataan siellä ja täällä
sydänmaan kylissä. _Saksalaisia_ on vähän Wiipurissa ja Helsingissä. Ja
joku _Juutalainenki_ suurimmissa kaupungeissa.

Vuonna 1855 nousi Suomen asukkaiden mnäärä 1,688,705 hengen paikoille,
joita 818,867 oli miespuolta ja 859,838 naispuolta. Kansakunnittain
jaettuna on Suomalaisia 1,502,515 henkeä, Ruotsalaisia 125,000.
Venäläisiä 7000. Lappalaisia 1000. Mustalaisia arviolta 1000 ja
Saksalaisia 400. Viimeisinä aikoina on vuosittain syntynä noin 50 ja 60
tuhatta henkeä; kuolluna on ainoastaan 30 ja 40 tuhatta, jonkatähden
väkiä on lisääntynä 18 ja 20 tuhatta yhteen vuoteen.

2. _Säätyjä._ Suomen asukkaat ovat jaettuna neljään eri säätyyn, jotka
ovat: _aateli_-sääty, _papin_ sääty, _porvarin_ sääty ja _talonpojan_
sääty. Aatelin äsenet, jotka ovat ruhtinoita, kreivejä, vapaa-herroja
eli paroneja ja aatelis-miehiä, ovat vapautetut henki-rahan maksusta,
saavat hallita vapaita tiloja, joista ruunullen ei makseta veroa.
Papis-sääty on samoin vapautettu henki-rahoista ja saavat hallita
puustellia ilman verotta. _Porvari-säädyllä_ on yksinänsä lupa pitää
julkinaista kauppaa, tehdä käsitöitä kaupungeissa, muiden työmiesten ja
kauppioiden siitä estämättä. Talonpojat ovat ruunun tilalaisia, jotka
viljelevät ruunun maata, vero-tilalaisia, jotka viljelevät omaa ostamaa
maata, josta he maksavat veron ruunullen, ja vapaa-tilalaisia, jotka
viljelevät alkujansa aatelistolle kuuluneita maita.

3. _Elatuskeinoja._ Ikivanhoista ajoista asti ovat Suomalaiset olleet
ahkeroita maanviljeliöitä ja maanviljelystä on Suomessa jo satoja
vuosia pidetty parhaana sekä elatus-keinona että rahanki saaliina.
Suomalaisien suurimmaksi ansioksi on se ehkä luettava, että ovat
levittäneet maanviljelyksen perimäiseen pohjoiseen. Sillä ei missäkään
muualla, paitsi Norjassa, eikä sielläkään muualla, kun Suomen kylissä,
viljellä maata yhtä ylhäällä pohjoisessa, kun meidän maassa, nimittäin:
Enontekissä, Muonio- joen varrella, 68 tasapiirin alla, ja Kyrön
kylissä, Ivalo-joen ranteilla, Inari-järven etelä-rannoille asti,
lähellä 69 tasapiiriä. Mutta kun maa oli laiha ja kivinen, josta töin
tuskin saatiin kunnon peltoa, niin ovat Suomalaiset jo ikivanhoista
ajoista viljelleet maata omalla tavallansa, nimittäin sillä lailla,
että metsä kaadetaan kaskeksi, kaski poltetaan ja siihen kylvetään
ohraa tahi ruista, ja sitten kauraa ja tattaria. Pari tahi kolme viljaa
kun maasta- on niin otettu jätetään se karjan laitumeksi. Kun tälläinen
kasken hakkuu ja poltto raiskaa metsää, jota tarvitaan muihinkin
tarpeisiin, niin on hallitus koetellut estää paloviljellystä, minkä on
taitanut. Huhtaa ei siis enään hakata paljon muualla, kuin Itä-suomessa
eli Savossa, Karjalassa ja Kainuun maalla. Toinen ja etusampi
keino viljellä maata on suon perkuu; sillä se antaa eloa, muuttaa
hallaperäset suot niituiksi ja tekee ilman raittiimmaksi. Sentähden
auttaa hallitus tämänlaista maaviljelystä monin tavoin. Pellon viljelys
on kuitenkin nykyjään paras ja tavallisin. Tavallisimmat viljat ovat
ruis, ohra ja kaura. Vehnää viljellään ainoasti Etelä-suomessa, ja
tattaria kaakkos- puolella. Ruista viljellään kaikkien enin, sen
jälkeen ohraa ja sitten kauraa. Keski-suomessa ei vehnä enään tahdo
loistaa, Pohjos-savossa loppuu kaura ja ruis Kainuun maalla, mutta
ohraa viljellään vielä Lapissakin. Vanhuudestaan ovat Suomalaiset
viljelleet nauriita, jotka kasvavat kaikin paikoin, mutta tällä
vuosisadalla ovat potaatit Etelä- ja Länsi-suomessa vähentäneet nauriin
viljelyksen. Herneitä ja papuja viljellään myös enimmiten etelässä,
eivätkä menesty enään pohjois-puolella Oulua. Pellava, joka on parasta
Hämeessä, muuttuu pohjois-puolella Waasaa karkeaksi, mutta hamppua
kasvaa ylempänäkin pohjoisessa.

Karjan korjuu on maanviljellyksen rinnalla myös paraita elatus-keinoja,
etenkin Karjalassa, jossa on vähän peltoa, mutta paljon vuoria eli
vasta viljeltyjä ahoja, jotka ovat hyviä karjan laitumia. Hevoset ovat
hyviä, vaikka pieniä. Savon ja Karjalan hevosia sanotaan paraiksi.
Niitä myödään paljon Venäjälle.

Metsästäminen oli ennen aikaan oivallinen elatuskeino; mutta on nyt,
metsien hävitettyä, vaivaa tuskin maksava askaroiminen. Kuitenkin
pyydetään vielä nytkin kettuja sangoilla, jäniksiä langoilla, karhuja
ja susia kaadetaan keihäillä, oravia, kärppiä, ahmoja, ilveksiä,
saukkoja ja majavia, joiden nahkoja myödään Venäjälle, mutta tuodaan
sieltä Suomeen takasi turkkina. Samoin ammutaan ja pyydetään paljon
lintuja, joita niinikään viedään Venäjälle. Rantamaissa ammutaan myös
hylkeitä.

Rautaa saadaan sekä Uuden maan ja Perisuomen vuorista, että Savon ja
Karjalan järvistä. Vaskea valmistetaan _Orijärven_ kaivannossa Kiiskon
pitäjässä Uudella maalla, josta saadaan noin 300 leiviskää vuosittain
ja _Pitkärannassa_ Impilahden pitäjässä Aaltojärven rannalla. Vuonna
1850 saatiin 1,171 puutaa. Kultaa ja hopeata on siellä ja täällä
löydetty; mutta ei missään niin, että olisi palkinnut tekovaivaa.

Jos on vähä kultaa ja hopeata, niin on sitä enemmän kiveä, jotka
ovat soveljaita komeisiin rakennuksiin. _Pyterlahden murroksesta_,
meren raunalla Wirolahden pitäjässä Wiipurin ja Haminan välillä,
särjetään ja viedään summattoman paljon kiviä Pietariin ja Retusaaren
linnaan. Pyterlahdesta on se Keisar-Aleksanderin muistopylväski, joka
seisoo Aleksanderin torilla Pietarissa talvilinnan edessä, niin myös
Iisakin kirkon patsaat eli pilarit ja vieläpä Keisari Napoleonin
muistopatsas Pariisissaki. Pienemmistä murroksista Wiipurin, Wirolahden
ja Wehkalahden pitajistä ovat Neva-joen ja kaivantojen rannekivet.
Vanhan Wiipurin puistosta ovat patsaat Kasanin kirkkoon otettuna.
Säkkijärvellä ja Wirolahdessa särkevät myös yksityisetki miehet kiviä
ja myövät Pietariin ja Retusaareen. Ruskeat perustuskivet, jotka
kannattavat Iisakin kirkkoa, ovat tuotu Impilahdelta. Sortavalasta on
saatu sinertävää marmorikiveä marmorihovin rakennuksiin. _Marmorikiveä_
löytyy paljon Sortavalassa ja Ruskialassa, josta sitä viedään Iisakin
kirkon rakennukseen. _Kalkkia_ melkein joka paikassa. Astioiksi
kelpaavaa _savea_ monin paikoin.

Metsän hoito on Suomessa vielä huonolla jalalla, sillä, metsiä on
tähän asti raiskattu, huolimatta siitä, että metsät hoidettuna
tuottavat asukkaille hyvän rahan tulon. Suomen metsissä valtaava
puu on petäjä, kuusi ja koivu. Kuusia kasvaa Inarijärven rannoilla
68 tasapiirin alla. Siitä pohjoiseen kasvaa vielä mäntyjä, jotka
Utsjoella ovat huonoja, miehen korkuisia. 70 tasapiirin kohdalla
on ainoasti vaivais-koivuja. Notkoissa ja joen ranteilla kasvaa
vielä paju-pensaita, leppiä, tuomia ja haapoja. Kataja kasvaa sekä
alangoilla että vuorilla. Leppä, haapa, pihlaja, tuomi, raita ja paju
kasvaa samoin jokapaikassa, mutta ei missään niin, että tekisivät
metsiä. Puista, joita ei kasva jokapaikassa, ovat: härkäpuu,
orastuomi, pajatin, orjantappura, kuusain, höysipuu, siestain eli
musta viinamarja, taikinainen, pähkinäpuu, omenapuu, tammi, vaahteri,
niinipuu eli lehmus, saarni, jalava. _Tammi_ kasvaa Peri-suomessa aina
Porin tienoille, ja siellä täällä pitkin Suomen lahden rantoja _Lehmus_
eli _Niinipuu_ kasvaa vielä Kuopion tienoilla Savossa ja Ilmajoella
Kainuun maalla. _Vaahteria_ sanotaan kasvavan eteläisessä Satakunnassa,
Hämeessä, Savon linnassa ja Walamon saaressa Aaltojärvellä. _Jalava_
Sääksmäellä, Wanajassa, Hollolassa, kuin myös Walkjärvellä,
Pyhäjärvellä, Sortavalassa ja Walamon saaressa. _Saarni_ ei muualla
kuin Ahven-maalla. _Pähkinäpuu_ pitkin Suomen lahden rantaa. _Omenapuu_
kasvaa monin paikoin Etelä-suomen metsissä, vieläpä Hämeessä ja Savossa
Vuonna 1788 istutettiin Ruunun kustannuksella Saksan kuusia Uuden
kirkon pitäjään, ja ovat nyt jonkunlainen metsä.

_Kasviston_ ja _puiston_ viljelykselle tahtoo ilmoista olla este.
Merkillisimmät kasvistot ovat tohtori Sahlbergin istuttama kasvisto
Yläneen kappelissa Pöytyän pitäjässä, _Monrepos_ Wiipurissa ja
_Yliopiston_ kasvisto Helsingissä.

Maanviljelystä ja muita talouteen kuuluvia askareita varten
perustettiin vuonna 1797 Turkuun _Huoneen hallitus seura_. Vuonna 1836
perustettiin _Mustialaan_ Tammelan pitäjääsen _maaviljelys koulu_.

4. _Käsitöitä_ ja _keinotöitä_. Talontarpeita, työkaluja ja vaatteita
askaroidaan kaikin paikoin Suomessa, paitsi Wiipurin läänissä, jossa
tavallisimpiaki sekä kaluja että vaatteita ostetaan Venäjältä.
Muistettava on kuitenkin Walkialan pitäjä, jossa lattian peitteitä
valmistetaan kaupaksi, jotka välisten maksavat 45 Suomen markkaa
kappale. Muutamissa Mikkelin läänin pitäjissä, niinkuin Mikkelissä,
Kangasniemessä ja Korpilahden kappelissa kudotaan pellava- liina-
ja villa-vaatetta, joita myödään Mikkelin talvi-markkinoilla.
Uudella maalla, Peri-suomessa ja Kainuun maalla kudotaan puumuli-
ja puolivilla-vaatetta, joita myödään sekä Suomessa että viedään
Pietariin, Räveliin ja Riikaan. Rauman ja Uuden kaupungin tienoilla
tehdään puu-astioita, joita viedään Tanskan pääkaupunkiin. Raumaan
ympäristöllä kudotaan myös pitsiä, joita myödään Suomessa ja viedään
Venäjälle 1,500 hopea ruplan edestä vuosittain. Pohjalaiset ovat
yleensä sukkelia kirvesmiehiä ja nikkaria. Turun, Helsingin ja Wiipurin
ja muiden kaupunkien laivaveistämillä tapaa enimmäksen pohjalaisia.
Mutta Haminassa pidetään kymiläisiä yhtä taitavina laivantekiöinä kuin
pohjalaisetkin.

Yleiseen ovat käsi- ja keinotyöt huonolla kannalla, sillä ulkomailta
tuodut teokset ovat sekä somempi tekoisia että huokeampia, kun oman
maan käsityöt. Käsitöillisiä ammattia on noin 50 eri-lajia. Vuonna 1851
oli maalla 10,961 ja kaupungissa 7,324 käsityön tekiätä. Vaprikoita eli
tehtaita oli kyllä vuonna 1851 148; mutta enin osa vasta alkavia, jotka
eivät voi mihinkään määrään täyttää kotimaan tarvista. Paraimmat ovat
_Tampereen puumuli-tehdas. Suotniemen Vajansi_- ja _posliini-tehdas_
Kaukolan kappelissa Räisälän pitäjässä, liki Käkisalmea. _Leistilän_
ja _Jäppilän lasi-tehtaat_ Uudella kirkolla Wiipurin läänissä.
Verka-tehtaista on kaksi merkillistä nimittäin _Jokioisten_ vaprikka
Tammelassa ja _Littoisten_ vaprikka Liedossa. _Havin kynttilä_-vaprikka
Wiipurin pitäjässä. Sepän pajoista on _Fiskarin_ paja paras.
Paperi-tehtaista on kaksi oivallista, toinen _Tampereella_ toinen
_Tervakoskella_ Janakkalan pitäjässä. Monista lasi-tehtaista on
Nuottajärven tehdas Turun maalla merkillisin. Ainoa sokeri-tehdas on
_Tölön_ vaprikka lähellä Helsinkiä. Tupakka-tehtaista on _Rettigin_
tehdas Turussa paras. _Oldenburgin_ tikkutehtaasta Porissa laitetaan
tulitikkuja kaiken maailman markkinoille.

Käsi- ja keino-työn tekiöitä varten on joka kaupungissa sunnuntaikoulu,
ja paitsi niitä on Turussa, Helsingissä ja Waasassa teollisuuskoulu.

5. _Kauppa._ Suomesta viedään muille maille enimmäkseen metsän ja
karjan antimia. Lautoja, malkoja, lankkuja, viedään muille maille
etenkin Wiipurista ja Porista; pikiä, tervaa ja potaskaa Kainuun
maalta etenkin Oulusta; ruoteita ja puu-astioita Raumaasta ja Uudesta
kaupungista. Polttopuita viedään Suomen lahden ja Aaltojärven
rannoilta Pietariin. Viime vuosina on myös ruvettu viemään ulkomaille
kattopäreitä. Myös rakennetaan laivoja kaupaksi. Raavaita, lampaita,
sikoja, raavaan-, lampaan- ja sian-lihaa, voita, juustoa ja talia,
vuotia ja nahkoja viedään Itä-suomesta Venäjälle ja Länsi-suomesta
Ruotsiin ja vähän muihinkin maihin. Kaloja ylettyy ulkomaille:
silakoita eli hailia, lahnoja ja siikoja, muikkuja- ja muikun mätiä,
muita mainitsematta. Muuten viedään ulkomaille myös hylkeen rasvaa,
turkiksia, lintuja, palttinaa, puumuli-vaatetta, sukkia, vanttuita,
peuran nahkasia kinttaita, ikkuna-lasia ja rautaa.

Muualta tuodaan: suoloja, rautaa, rauta- ja teräskaluja, vaskea ja
muita metallia, kaloja erittäinki silliä, paineita eli väri-aineita,
viinoja, puun hedelmiä, ryytiä, tupakkata, kahvea, teelehtiä, sokuria,
silkkiä, puumulia, puumuli-, pellava- ja villa-vaatetta, lasia ja
posliinia, apteeki tavaroita, paperia m. m. ja katovuosina eloakin,
suurimoita (ryyniä) ja jauhoja.

Suomen alukset, joita ennen sotaa oli päälle 5 sataa, purjehtivat
kaikilla valtamerillä, ympäri koko maanpalloa. Enimmäkseen käydään
kuitenkin Spaniassa suoloja noutamassa. Pienemmillä aluksilla kuljetaan
ahkerasti, usein kahdesti kesässä, Tanskassa, Saksassa, Hollannissa,
Belgiassa, Englannissa ja Franskassa; suuremmilla taas Italiassa ja
Spaniassa. Muissa maanosissa käydään Brasiliassa, Etelä-amerikassa,
kahvea ja tupakan lehtiä noutamassa; Itä-intiassa silkin nounnissa
ja Pohjois-amerikassa valaskaloja pyytämässä. Erinomattain etuisaksi
sanotaan rahdin tekoa, ja niin on Suomen laivat ulkomailla useasti
monta vuotta kuljettamassa vieraita tavaroita toisesta valtakunnasta
toiseen, ja ansaitsevat sillä lailla runsaan rahan saaliin. Paitsi
jo mainituita kauppioiden laivoja on Suomessa noin 1000 pienempätä
talonpojan alusta, jotka käyvät kauppaa Itämeren satamissa.

Taitavien laivan päällikköjen valmistusta varten on meillä kolme
merimies koulua: Helsingissä, Turussa ja Waasassa.

Kotimainen kaupan liike on, muihin maihin verrattuna, vielä huonolla
jalalla, kun ei ole niinkuin muualla rautateitä, eikä kylliksi
kaivantoja, joilla kovat kosket kierettäisiin. Kuitenki on kosken
perkuilla ja kaivantojen kaivamisella, koeteltu auttaa kotimaista
kaupan kulkua. Monet hallaperäiset suot ovat sillä muuttuneet
viljamaiksi. Mainiommat elikkä paraat kaivannot ovat: Kainuun maalla,
lähellä Kajanin linnaa _Ämmäkosken kaivanto_ ja _sulku-laitos_,
Oulu-järven ja Nuas-järven välillä. _Satakunnan kaivanto_, joka,
katkaisemalla Kangasalan maanharjun, yhdistää Längelmä-veden ja Roineen
toisihinsa. Savossa _Konnuksen_ ja _Taipaleen_ eli Warkauden kaivannot
sulkuinensa, joilla pohjois- ja etelä-Savon vedet yhdistetään.
Lappeenrannan ja Wiipurin välillä on suuri 5 peninkulmaa pitkä _Saimaan
kaivanto_.

6. _Uskonto._ Kaikki uskonnot ovat Suomessa tavalliset, vaan
_evankeliumillinen Luteruksen puhdistama uskonto_ on toki maamme
pää-uskonto. Siihen kastettu ja siinä kasvatettu ihminen ei saa luopua
siitä, eikä antaida toiseen uskoon, maanpakolaisuuden haastolla.
Yhteen laskettuna oli Suomen väkiluku vuonna 1855 1,688,705 henkeä.
Näistä tunnustaa 1,589,771 Luteruksen puhdistamaa uskontoa, ja muut,
eli 37,352 henkeä, _Greekan uskontoa_. Vanhassa voittomaassa on myös
vähän katoliikiläisiä, joilla on oma kirkko Wiipurissa. Lisäksi vielä
on Helsingissäkin Suomen valtavaroilla rakennettu katoliikin kirkko;
Juutalaisilla on Sveaporissa ja Wiipurissa oma pappinsa ja rukoushuone
eli synagoga.

Uskonnon ja kirkon hoito on arkkipiispan ja Porkoon ja Kuopion
piispojen hallussa, joilla kullaki on tuomiokapituli apuna. Maa
jaetaan sen suhteen kolmeen hiippakuntaan. Turun hiippakuntaa on
Peri-suomi, Ahvenanmaa, Satakunta, Waasan lääniin kuuluva osa Kainuun
maata ja länteinen osa Hämettä ja Uutta maata. Porvoon hiippakuntaa
on itä-puolella Hämeen harjua oleva osa Hämettä, Uutta maata
Helsingistä asti itään, Mikkelin ja Wiipurin lääniin kuuluvat osat
Savoa ja Karjalata. Kuopion hiippakuntaa on Oulun ja Kuopion läänit
eli pohjimmaiset osat Savoa, Karjalaa ja Kainuun maata sekä Lapin
maa. Joka hiippakunta on taas jaettuna _provastikuntiin_, joissa
kihlakunnan provasti on esimiehenä. Joka provastikunnassa on erimäärä
kirkkoherrojen hallittavia emäpitäjiä. Yhteen emäpitäjääsen kuuluu
useasti joku kappeli-seurakunta. Provastikuntia on yhteesen 41 eli
Turun hiippakunnassa 18, Porkoon 14 ja Kuopion 9.

Suomessa olevien Greekalaisien seurakuntien kirkollinen päämies on
_protojerei_ eli tuomioprovasti Wiipurissa ja metropoliita Pietarissa.
Greekan uskolaisia seurakuntia on kolmessa paikassa: Pyhäristin pitäjän
kylässä asuvaiset Venäläiset, joilla on oma kirkko; Taipaleen kylä
Liperin pitäjässä, moniaita kyliä Ilomantsin pitäjässä; koko Suistamon,
Suojärven ja Salmen pitäjät sekä Kitelän kappeli Impilahden pitäjätä.
Paitsi näitä maa-seurakuntia on heillä kirkkoja Helsingissä, Haminassa,
Wiipurissa, Käkisalmessa, Savolinnassa, Sortavalassa ja Kuopiossa.
Heillä on myös kaksi luostaria Walamon ja Konevitsan saarissa, molemmat
Aaltojärvessä.

7. _Sivistys._ Jo ikivanhoista ajoista on Suomalaisilla ollunna
jonkunlainen omituinen kansallinen sivistys. Sen aikunen viisaus, eli
esivanhempamme mieliala ilmotaiksen vanhoissa runoissa, tavoissa,
arvoituksissa ja sananlaskuissa. Mutta Ruotsista tuotiin maahamme
kristin uskonto ja sen kanssa toisenlainen sivistys. Tämän uuden
opin tulkit ovat _Pyhä Raamattu, Wirsikirja ja Katkismus_. Näitä ja
muita jumalisia kirjoja luetaan jotenkin ahkeraan, ja harvassa on
niitä, jotka ei näitä kirjoja voi lukea; mutta muihin tieteellisesti
sivistäviin kirjoihin ei kansa vielä tahdo mieltyä. Kristillisyyden
levitessä on vanhan aikuinen kansallinen viisaus hävinnyt; mutta
on kuitenkin siellä ja täällä niin säilynyt, että viime-aikoina on
kansan suusta koottu ja präntätty viisi arvoisata kirjaa: Kalevala,
_Kanteletar, Sananlaskuja, Arvoituksia ja Satuja_.

Tieteellistä sivistystä varten on Suomessa yksi yliopisto Helsingissä.
Sitä lähin ovat lukiot eli gymnasiumit ja sitten koulut. Lukioita
on 6, nimittäin: Turussa, Porvoossa, Wiipurissa, Hämeenlinnassa,
Waasassa ja Kuopiossa. Ylä-alkeiskouluja on 15: Kokkolassa, Waasassa,
Porissa, Turussa, Hämeenlinnassa, Tampereella, Helsingissä, Porvoossa,
Haminassa, Wiipurissa, Savonlinnassa, Heinolassa, Jyväskylässä,
Kuopiossa ja Oulussa. Ala-alkeiskouluja on joka kaupungissa.
Naiskouluja 7: Turussa, Waasassa, Helsingissä, Haminassa, Wiipurissa,
Kuopiossa ja Oulussa. Merimiehen kouluja 3: Helsingissä, Turussa ja
Waasassa. Kauppakouluja Turussa ja Waasassa. Keino- ja käsityöläisiä
varten on sunnuntaikouluja joka kaupungissa, ja heidän täydellisempätä
oppia varten on 3 _teollisuus_-koulua: Helsingissä, Turussa ja
Waasassa. Haminan kaupungissa on sotakoulu, jossa Venäjän sotaherroiksi
aikoville annetaan tarpeellista opetusta. Tammelan pitäjässä Hämeessä
on _Mustialan maaviljelys_-koulu. Paitsi näitä on myös kansan
opetukseksi joka läänissä kaksi pienempätä maaviljelys-koulua, sekä
muutamia lapsukais-kouluja ja pitäjä- ja kylä-kouluja. Sivistystä
levittävistä seuroista ovat mainittavat _Suomalaisen kirjallisuuden
seurat_ Helsingissä ja Wiipurissa, sekä _Talous-seura_ Turussa.



III. Maan jako.


1. _Historiallinen jako._ Suomen kansan sanoimme olevan kolmea eri
sukukuntaa, nimittäin: _hämäläisiä, karjalaisia ja kainuulaisia_. Vaan
jo vanhoista ajoista on Suomen maa jaettu yhdeksään eri maakuntaan,
joiden asukkaat erottaiksen toisistansa kielen murteessa, ruumiin
rakennuksessa, tavoissa ja elatuskeinoissa. Ruotsin vallan aikana
annettiin kullenkin maakunnalle omituinen kunnianimi. Niin ovat
_Peri-suomi_ eli _Turun maa, Satakunta_ ja _Karjala herttuakuntia;
Ahvenmaa, Uusmaa, Häme, Satakunta_ ja _Kainuu reivikuntia_; mutta
Lapin maalle ei tämmöistä kunnianimeä annettukaan. Muuten tavallinen
maan jako on kun puhutaan vanhasta ja uudesta voittomaasta. Vanhalla
voittomaalla ymmärretään se osa Suomen Suuriruhtinakuntaa, joka
ennen Haminan rauhaa oli Venäjän vallassa: se on maa Kymin virran
itä-puolella ja Savonlinnan etelä-puolella.

2. _Kirkollinen jako._ Katso uskonto.

3. _Laillinen jako._ Oikeuden valvonnon suhteen on Suomi jaettu
kolmeen hovi-oikeuskuntaan, nimittäin: _Turun, Waasan ja Wiipurin_.
Hovi-oikeudessa istuu esimies ja neuvot ja asessorit. Hovi-oikeuden
alle kuuluu kaikki ala-oikeudet maalla ja kaupungissa. Ala-oikeudet
maalla ovat kahta laatua, nimittäin: _lakikunnan_ ja _kihlakunnan
oikeudet_, joiden esimiehet ovat _lakikunnan_ ja _kihlakunnan
tuomarit_. Kunkin tuomarin apuna on 12 lautamiestä. Suomessa 6
lakikuntaa ja 49 kihlakuntaa. Kaupungissa on lain ja oikeuden hoito
_raastuvan oikeuden_ hallussa, jonka esimies on pormestari ja
neuvomiehet. Yhdeksässä suuremmassa kanupungissa on myös alaisempi
oikeus, nimeltä _kämnerin_ oikeus. Tätä paitsi pidetään Suomessa myös
_maajaon_ oikeutta.

Kolmen hovi-oikeuden välillä on maa niin jaettu, että Turun
hovi-oikeuteen tulevat asiat Turun, Hämeen ja Uudenmaan läänistä,
joissa on 2 lakikuntaa, 19 kihlakuntaa ja 11 kaupunkia; Waasan
hovi-oikeuteen vedotaan Waasan ja Oulun läänistä, joissa on 2
lakikuntaa, 11 kihlakuntaa ja 11 kaupunkia; ja Wiipurin hovi-oikeuteen
vedotaan Kuopion, Mikkelin ja Wiipurin läänistä, jotka ovat jaetut 2
lakikuntaan, 19 kihlakuntaan ja 10 kaupunkiin.

4. _Vallallinen jako._ Vuonna 1831 annetun julistuksen jälkeen,
jaetaan Suomi kahdeksaan maaherran lääniin, jotka nimitetään _Oulun,
Waasan, Turun, Uudenmaan, Wiipurin, Kuopion, Mikkelin ja Hämeenlinnan_
lääni. Oulun lääniä on Suomen Lappi, pohjois-osa Itäistä pohjan
maata ja Suomeen kuuluva osa Läntistä pohjan maata; Waasan lääniä on
etelä-osa Itäistä pohjan maata, Keurun pitäjä Satakuntaa, ja luode-osa
Hämettä; Turun lääniä on Peri-suomi, Ahvenmaa, paras osa Satakuntaa
ja länsi-puoli Uuttamaata; Uudenmaan lääniä on keskimäinen ja paras
osa Uuttamaata, ja kaakkois-osa Hämettä; Wiipurin lääniä on itä-puoli
Uuttamaata, etelä-osa Karjalaa ja Savoa sekä Walkialan pitäjä Hämettä;
Kuopion lääniä on pohjois-osa Karjalaa ja Savoa, sekä koillis-puoli
Hämettä; Mikkelin lääniä on keski-osa Savoa ja länsi-puoli Hämettä; ja
Hämeenlinnan lääniä on lounat-osa Hämettä ja itä-puoli Satakuntaa.

Joka lääni jaetaan sitten _voutikuntiin_, ja ne taas nimismieskuntiin.
Kaupungissa on hallitus _majistraatilla_ ja _pormestarilla_. Mutta
Sortavalassa, Heinolassa ja Mikkelissä ei olekaan pormestaria eikä
majistraatia, vaan siihen siaan _järjestys-mies_ ja _järjestys-oikeus_.
Turussa, Helsingissä ja Wiipurissa on myös poliisi-kämneri ja
poliisi-mestari.



IV. Hallitus.


Suomen Suuriruhtinanmaa on _perustuslaillinen_, vuonna 1809 Venäjän
valtakuntaan yhdistetty _yksivalta_. Venäjän keisari on Suomen
Suuriruhtinas; mutta Suomea hallitaan omien lakien jälkeen, varsin
eritavalla kuin Venäjätä. Meidän peruslakimme ovat vuonna 1772 Elokuun
21 päivänä annettu _hallitusmuoto_, ja vuonna 1789 Huuhtikuun 3 päivänä
annettu _yhdistys- ja vakuutuskirja_, jotka molemmat Venäjän keisari
on entiseen voimaansa valallansa vahvistanut. Näiden lakien jälkeen on
hallitsialla korkein tuomio- ja toimitus-valta; mutta lakia laativa
valta on jaettuna hänen ja suomen säätyjen välillä ja veron määrääminen
on säätyjen vallassa. Suomen säädyt, nimittäin aatelimiehet, papit,
porvarit ja talonpojat, kokoontuvat _valtio-päiville_, eli niinkuin
ennen sanottiin "herrojen päiville", keskustelemaan valtakunnan
yhteisistä asioista, ja laatimaan lakia ja uusia asetuksia; vaikka
Suomen säädyt Venäjän vallan ailkana eivät ole olleet koolla, kuin
yhden kerran Porvoon kaupungissa vuonna 1809 Maaliskuun 25 päivästä
Heinäkuun 19 päivään.

Pietarissa istuva _Suomen valtio-ministeristö_ ja siihen yhdistetty
_Suomen asiain toimikunta_, joiden molempien esimiehenä eli puheen
johdattajana on _valtio-ministeri_, valmistaa ja esittelee Keisarille
ne asiat ja jutut, jotka ovat hänen itsensä päätettäviä. Mutta
ylimäisen maassa olevan hallituksen esimiehenä on _Kenraali Kuvernöri_.
Kaikki ne asiat, jotka eivät ole hallitsian itsensä päätettäviä,
ratkaisee Keisarin nimessä Suomen Senaati, joka on jaettu kahteen
osastoon, nimittäin: _Oikeus- ja Hallitus-osasto_. Kummassakin
istuu 9 Keisarin määräämää jäsentä. Paitsi semmoisia asioita, jotka
ovat päätettävät molempien osastoin yhteisessä istunnossa, eli
_in pleno_, on oikeus-osastolla ylimäinen lakia käyttävä valta ja
hallitus-osastolla korkein hallitusvalta, jonka vuoksi se on jaettu
seitsemään toimikuntaan, nimittäin: _kanslia-, rahasto-, tilinteko-,
sota-, kirkko-, talous- ja prokuraatorin_-toimikunta.

_Sotavoima._ Suomalaista sotaväkeä on _Henkivartion tark'ampuva
tappelu-joukko_ ja _meriväestö_ molemmat Helsingissä, tuhannen miestä
kummassakin ja 9 tappelu-joukkoa _ruotuväkeä_, nimittäin: Turun,
Waasan, Oulun, Kuopion, Mikkelin, Hämeenlinnan, Porin, Uudenmaan ja
Wiipurin tappelu-joukko, jossa kussakin on rauhan aikana 320 miestä.

_Rahavarat_. Suomen omituinen raha on _markka_, joka vastaa Venäjän
25 kopekkaa, eli Franskan rahaa yhden frankin. Markka jaetaan sataan
penniin, ja niin vastaa yksi penni yhden franskan centimin eli yhden
neljänneksen Venäjän kopeikkaa. Suomen kruunun tulot ovat: Maaveroja
624,400 rupl. Tehdasveroja 23,100 rupl. Henkiveroja 305,100 rupl.
Välillisiä veroja ja ulostekoja 1,827,800 rupl. Satunnaisia tuloja
225,450 rupl. eli yhteensä 3,005,870 rupl. taikka yli 12 ½ miljoonaa
markkaa suomen rahassa. Menot ovat: Ylimäisille virkakunnille 22,470
rupl. Oikeushoidon virastolle 108,990 rupl. Sotilas-virastolle 57,990
rupl. Yhteiselle siviili-virastolle noin 762,700 rupl. Kirkollisille
ja Opetus-virastoille noin 328,000 rupl. joista ainoastaan 2,175 rupl.
kansan opetukseen. Laupeihin laitoksiin ja yhteisen järjestyksen
hoitoon noin 269,000 rupl., joista likimäärin 115,000 rupl. vankien
hoitoon. Kauppa ja elatus-keinoihin noin 297,000 rupl. Lahjoituksiin ja
apuihin 157,570 rupl. ja yhteisiin ylimääräisiin menöihin yli 530,000
rupl., joista yli 322 tuhatta ruplaa menee, sen suureksi osaksi viime
vuosikymmenellä syntyneen valtio-velan kasvu-maksuun ja kuoletukseen;
joten vuotuiset menot ovat ylimäärään 2,831,500 rupl. taikka likimäärin
11 1/3 miljoonaa markkaa suomen rahassa.

Suomen Suuriruhtinakunnan vaakuna eli sinetti on punaselle pohjalle
maalattu, ruusujen keskellä pystyssä seisova jalopeura: Oikeassa
käpälässä pitää se ylöspäin käännettyä miekkaa ja vasemmassa alaspäin
käännettyä sapelia, jonka hamaralla se seisoo takajaloillansa.
Maakunnilla, läänillä, kihlakunnilla, kaupungeilla ja virkakunnilla on
omat sinettinsä.



V. Muistettavia paikkoja.


1. Uudenmaan läänissä: _Helsinki_ (Helsingfors), pääkaupunki, Senaatin
ja kenraali-kuvernörin asunto, yliopisto, Suomen kirjallisuusseura
ja monta koulua, 20 t. asujanta. — _Wiapori_ (Sveaborg), hyvästi
varustettu linnoitus, puolen peninkulmaa Helsingin rannasta. —
_Tammisaari_ (Ekenäs), Hankoniemen seuduilla, hyvä nahkasormikkaiden
tehdas, hyviä kilohailia, 1,300 a. — _Porvoo_ (Borgå), yhtänimisen joen
rannalla, piispa, lukio, ylä- ja ala-alkeiskoulu, likimäärin 3 t. a. —
_Loviisa_ (Lovisa) hyvä kauppa, 2,600 a.

2. Turun läänissä: _Turku_ (Åbo), Aurajoen suussa, entinen pääkaupunki,
maaherra, hovi-oikeus, arkkipiispa, lukio ja monta koulua, hyvä kauppa
ja tehdas-paikka, 18 t. a. — _Naantali_ (Nådendal), täällä neulotaan
paljon sukkia ja vanttuita, 600 a. — _Uuskaupunki_ (Nystad), hyvä
satama, väkevä kauppa etenkin puu-astioille, 2,900 a. — _Rauma_
(Raumo), yhtäläinen kauppa kuin edellisellä, täällä neulotaan hienoja
pitsiä, 2,500 a. — _Pori_ (Björneborg), Kokemäenjoen varrella, maan
paraita kauppapaikkoja, lavea tikku-tehdas, 6,400 a. — _Tampere_
(Tammerfors), Tammerkosken rannalla, suomen paras tehdaspaikka, 3,800
a. — _Marianhamina_ (Mariehamn), nykyjään perustettu.

3. Hämeenlinnan läänissä: _Hämeenlinna_ (Tavastehus): maaherran ja
lukion istuin; 3,100 a. — _Anjapelto_ kylä Päijänteen etelä-rannalla,
höyrylaivan satama.

4. Wiipurin läänissä: _Wiipuri_ (Wiborg), tukevasti varustettu
muureilla. Siinä on vanha Wiipurin linna, maaherran, hovi-oikeuden
ja lukion istuin, suomalainen kirjallisuudenseura, monta suomalaista
koulua, Suomen paraita kauppapaikkoja, 8 tuhatta 5 sataa asukasta.
Lähellä kaupuntia on _Vanha Wiipuri_ eli _Monrepos_-niminen puutarha.
— _Hamina_ (Fredrikshamn), varustettu sotakoulu, hyvä kauppa,
2 tuhatta 9 sataa asukasta. — _Ruotsin salmi_ (Svensksund) eli
_Kotka_, pieni varustuksilla vahvistettu kaupunki Kymivirran suussa.—
_Kymin linnoitus_, yhtänimisen virran varrella. — _Lappeenranta_
(Willmanstrand), Saimaan etelä-rannalla, pieni kaupunki, 900
a. Kaupungin vieressä on vanha linnoitus, joka nyt on naisväen
kuritushuoneena. — _Käkisalmi_ (Kexholm), Wuoksen entisessä suussa,
1,500 a. — _Sortavala_, Aaltojärven pohjois-rannalla, 500 a. —
Wiipurin läänissä on vielä merkittävä: _Pyterlahden_ kivi-murros
Wirolahden pitäjässä. _Ruskialan_ marmori-murros Aaltojärven rannalla.
_Pitkärannan_ vaski-kaivanto Impilahden pitäjässä. — Ja _Rokkalan_
lasi-tehdas Kakin pitäjässä. — Tähän lääniin kuuluvista saarista ovat
suurimmat: _Koivisto, Suursaari, Lavansaari ja Tytärsaari_ Suomen
lahdessa, ja _Walamo_ ja _Konevitsa_, Aaltojärvessä, joissa viimeksi
mainituissa on Greekan katoliikiläinen luostari. — _Lauritsala_,
laivasatama, Saimaan kanavan niskassa.

5. Mikkelin läänissä: _Mikkeli_ (S:t Michel), Saimaan lahden
rannalla, läänihallituksen istuin, hyvä jyvä- ja voikauppa, 700 a. —
_Savonlinna_ (Nyslott), Haukiveden ja Pihlajaveden välisessä saaressa,
ylä-alkeiskoulu, jonkunlainen kauppa, 1000 a. — _Jyränkö_ (Heinola),
yhtänimisen virran varrella Heinolan pitäjässä, ylä-alkeiskoulu,
1000 a. — Historiallisesti muistettavia paikkoja: _Haapaniemi_,
Haapaveden rannalla, Rantasalmen pitäjässä, sotakoulu vuodesta 1781
vuoteen 1818. — _Parkumäki_, Rantasalmen pitäjässä, tappelu v. 1789. —
_Punkaharju_, kaunis puistikko. — _Puumalan salmi_, meritappelu 1789,
nyt höyrylaivojen pysäyspaikka. — _Porosalmi_, 7 virstaa Mikkelistä
etelään, tappelu 1789. — _Raahen linna_ Ristiinan pitäjässä, kuninkaan
kartano ja linnan jäännökset, sotakoulu muutettiin täältä vuonna 1781
Haapaniemeen.

6. Kuopion läänissä: _Kuopio_, Kallaveden kainalossa, Hiippakunnan
ja läänin hallituksen istuin, lukio ja monta koulua, merikauppa,
4000 a. — _Pielisensuu_ eli _Pielisen Joensuu_, merikauppa, 600 a. —
_Laivalinna_ eli _Warkaus_, Leppävivirran varrella, alkava kauppala,
hyvä rautatehdas. — _Iisalmi_, kauppala yhtänimisessä pitäjässä.
— _Virtasilta_, Iisalmen kirkon pohjois-puolella, tappelu 1808. —
_Toivalan_ kylä, niinikään kuulusa 1808.

7. Waasan läänissä: _Waasa_ (Wasa), Maaherran ja Hovi-oikeuden
istuin, lukio ja monta koulua, hyvä kauppa, 3,500 a. — _Ristiina_
(Christinestad), hyvä satama, lavea kauppa, 2,300 a. — _Kaskinen_
(Kaskö), Pohjanmaan paras satama, vähä kauppa, 700 a. — _Lapuansuu_
eli _Lapuan Joensuu_ (Ny Carleby), pieni kauppa, 1,200 a. —
_Pietarsaari_, (Jacobstad), hyvä kauppa, 1,800 a. — _Kokkola_ (Gamla
Carleby), kohtuullinen kauppa, suomalainen ylä-alkeiskoulu 2,300 a. —
_Jyväskylä_, Jyväsjärven rannalla Päijänteen pohjoispäässä, ensimäinen
suomalainen ylä-alkeiskoulu, 800 a. — Historiallisesti muistettavia
paikkoja: _Oravaisten_ kylä Wöyrin pitäjässä, kova tappelu v. 1808.
— _Iso-kylä_ Lapualla, _Ruonan silta, Salmi ja Alavo_, Kuortaneen
pitäjässä, niinikään tappo-tanteria 1808.

8. Oulun läänissä: _Oulu_ (Uleåborg), yhtänimisen joen suussa,
maaherran asunto, Suomen paraita kauppapaikkoja, suurin tervahovi
maanpiirillä, ylä-alkeiskoulu, 6,300 a. — _Tornio_ (Torneå),
yhtänimisen joen suussa, pienenläntä kauppa, lukio ja lapin tavaraa,
600 a. — _Raahe_ (Brahestad), Salon pitäjässä, hyvä satama ja kauppa,
2,400 a. — _Kajaani_ (Kajana), pieni kaupunki Koivukosken rannalla,
900 a. — _Sauvonsaari_, äsken perustettu kauppala Kemivirran suussa.
— Historiallisesti muistettavia paikkoja: _Siikajoki, Revonlahti ja
Pulkkila_, tappelupaikkoja Siikajoen varrella. — Olkijoen kylä Salon
pitäjässä, jossa tehtiin sotalahko 19 p. Marraskuuta 1808.




Venäjän valtakunta.



I. Maa.


1. _Piiri ja rajat._ Venäjän valtakunta on avaruudeltaan suurin,
kuin maalla ihmismuistiin on ollunna. Se sisältää puolen Euroopaa,
kolmanneksen Aasiaa ja osan Amerikaa. Mitaten on se 392 tuhatta
maatieteellistä eli 280 tuhatta Suomen pelispeninkulmaa. Asujamia
siinä on 66 miljoonaa, jotka puhuvat 40 erikieltä, ja ovat kaikki
yhden keisarin vallan alaisia. Mutta tässä jutellaan ainoasti Venäjän
keisarin vallan alaisista maista Euroopassa, jotka ovat laajuudeltaan
50 neliöpeninkulmaa, ja jossa asuu 62 miljonaa ihmisiä.

Venäjän vallan alaisien maiden rajana on pohjoisessa: Jäämeri kolmine
lahtineen _Kara, Tsheskaja ja Valkia-meri_, jolla viimeksi mainitulla
taas on kolme lahtea: _Vienan, Onegan ja Kannan_ lahdet. Luoteessa
erottaa Teno-joki Venäjän aluuden Norjan valtakunnasta. Lännessä ovat
Muonion ja Tornion virrat luonollinen raja Ruotsia vasten. Tornion
virran suusta kulkee raja Pohjan lahden ja Itämeren halki lähelle
Memel-virran suuta. Siitä menee raja monessa mutkassa Preussin ja
Itävallan valtakuntia vasten Pruth-virran ylävarrelle, joka erottaa
Venäjän Turkin valtakunnasta. Pruth-virran keski-varrelta kääntyy
raja itään Mustaan mereen, jonka meren koillis-rannalta se kulkee
Kuban-virtaa myöten ja sitten Terek-virtaa myöten Kaspian mereen. Tämän
meren pohjois-rannasta käännäikse raja pohjoiseen, ensin Ural-virtaa
myöten ja sitten Ural-vuoria myöten Kara-joen suuhun Kara-lahteen.

2. _Valtakunnan osat._ Edellä rajotetun piirin sisällä on kolme eri
valtakuntaa, nimittäin: _Venäjän keisarikunta_, johon myöskin Aasiassa
ja Amerikassa olevaiset maat luetaan, ja joissa keisarilla on rajaton
valta; _Puolan kuninkaallinen valta_ ja _Suomen Suuriruhtinanmaa_,
joilla kumpasellakin on omantakeiset valtakunnalliset asetuksensa.

Ensimäinen näitä, eli Venäjän keisarikunta, jaetaan taas seitsemään
eri-osaan, jotka nimitetään: _Iso-venäjä_, keskimäinen ja
pohjois-puoli; _Itämeren maat_, jotka paraaksi osaksi ovat vanhaa
Ruotsin aluuta; _Länsi-venäjä_, Puolalta voitettu maa; _Pieni-venäjä_,
Ison Venäjän etela-puolella; _Etelä-venäjä_, Mustan meren rantamaat,
jotka ennen olivat Turkin vallan alaisia; _Astrakan_ ja _Kaukaasia_,
kaakkois-puoli, ja _Kasan_ ja _Permia_, itäinen osa, jotka samoin kuin
kaakkois-puolikin ovat Mongoleilta valloitettuja maita.

3. _Mantereen muoto, vuoret ja virrat._ Maa on paraaksi osaksi
summattoman suuri tasamaa. Itä-reunalla on jo mainitut kultarikkaat
Urali vuoret. Muuten kulkee lounaasta koilliseen metsänen maanharju,
jonka korkeinta kohtaa, Ilma-järven etelä-puolella, jossa Dyna-,
Dieper- ja Wolga-virrat saavat alkunsa, sanotaan _Waldai- eli
Volkonski_-metsäksi. Tämä maaharju jakaa Venäjän kahteen osaan, joista
eteläinen on vierettävä Mustan ja Kaspian merelle, ja toinen eli
pohjois-puoli taas Jäämerelle.

Pohjois-puoli on hyvin metsänen, järvinen ja soinen maa. Täällä on
Euroopan suurin järvi: _Laatokka_ eli _Aaltojärvi_, johon Saimaasta
juoksee Wuoksen virta, _Äänisestä eli Onegasta Syväri eli Svir_ ja
_Volkova (Velho-joki), Ilma-järvestä_. Kaikki Aaltojärveen yhtyneet
vedet juoksevat sitten _Nevan-virtaa_ myöten Suomen lahteen. Laatokan
jälkeen suurin järvi Euroopassa on _Onega_. Paitsi näitä on vielä
mainittavat _Bjeloje-osero (Valkea-järvi), Peippunen_, josta _Narvan_
joki juoksee Suomen lahteen, ja Lapin maassa _Imandra_, joka on sulana
ainoasti muutamia kuukausia vuodessa.

Suurimmat virrat. Itämereen menevät: _Niemen eli Nieman_, jolla on
lisäjoki _Wiilia; ja Dyyna (Wäinö-joki)_, joka juoksee _Riigan_
lahteen. Jäämereen menevät: _Onega, Wiena_, jonka alkuvirrat ovat
_Suchôna_, Kubinkan järvestä, ja oikean puolimainen lisävirta
_Wytshegda; Mesen ja Petshora_, jotka molemmat juoksevat tasasta
autio-kangasta myöten.

Etelä-osa Venäjätä on, niinkuin vasta sanottiin, myöskin pelkkää
tasasta Mustalle merelle vierettävää kangasta. Jos pohjois-puolella oli
avaroita järviä, niin täällä taas on ankaroita virtoja. Mustaan mereen
juoksee mainion Donavan vasemman puoleinen sivuvirta Pruth, joka alkaen
Itävallan maista, on keski-varrellaan rajana Turkkia vasten. Samoten
Itävallasta tulee Mustaan mereen juokseva _Dnjester_. Mutta tykkänään
Venäjän piirissä ovat seuraavat myöskin Mustaan mereen juoksevaiset
_Bog ja Dnieper_, joka viimeksi mainittu, alkeen Volkonski-metsästä
on 160 suomen peninkulmaa pitkä, ja saapi oikealta puolelta _Beresina
ja Pripet_ ja vasemmalta kädeltä _Desnâ ja Workslâ_-nimelliset
sivuvirrat. Assovan järveen juoksee 130 peninkulmaa pitkä _Don_,
johon vasemmalta puolelta tulee lisävirrat _Koper ja Medveditsa_, ja
oikealta kädeltä _Donets, eli Pieni Don_. Mustaan mereen juoksee vielä
ennenmainittu _Kuban_-niminen rajajoki. Kaspin mereen juoksevat myös
ennenmainittu rajajoki _Terek_, ja ahovirta _Kumâ_, joka, juostuansa
50 peninkulmaa, ei ennätä mereen, vaan katoaa hiekkakankaalle liki
meren rantaa. Euroopan suurin virta on _Wolga_. Alkaen pienestä
järvestä Volkonski-metsästä, juoksee tämä kalanen 240 peninkulmaa pitkä
virta ensin itään, saaden tällä matkalla vasemmalta kädeltä tulevan
_Tvertsâ_ ja oikealta puolelta tulevan _Okâ_ nimiset lisävirrat;
sittemmin käännäikse emävirta etelään, ja saapi vasemmalta tulevan
_Kaama_-virran, jolla taas on kaksi lisävirtaa: _Wjätkä_ oikealla ja
_Bjelaja_ vasemmalla puolella. Viiminen Kaspin mereen juokseva virta on
_Ural_, joka alkaa yhtänimisistä vuorista, ja on 130 peninkulmaa pitkä.

4. _Ilma_. Venäjän maa, joka ylettyy Jäämeren puuttomilta
lumi-tunturilta aina Mustan ja Kaspin meren ruohottaville rannoille,
on ilman suhteen hyvinkin erikaltaista. Yleesen ei ilma täällä
ole yhtä mieto ja ihana, kuin Länsi-Euroopassa yhden leveyden eli
tasapiirin alla. Niin ovat esimerkiksi Franskan maa ja Musta meri
yksien tasapiirien välillä; kuitenkin pysyvät Franskan satamat kaiken
vuotta sulana, kun Mustan ja Kaspin meren rannat ovat jäässä melkein
yhtä kauan kuin Itämeren etelärannat. Samoin on syksy ja kevät Venäjän
avoilla kankailla tuskin tuntuvakaan. Kylmä talvi seuraa äkkiää kuumaa
kesää. Sentähden kohtaavatkin kameli ja peura toinen toisensa melkein
yksillä kankailla.

Jäämeren rannoilla, jossa talvea kestää yhdeksän kuukautta, ennättää
maa lyhyen kesän aikana tuskin sulaakaan. Vuoren tunturit ovat kaiken
vuotta lumen vallassa. Pellon viljelystä ei ole sanottavaksikaan. Maa
kasvaa ainoasti karpaloita, muuramia, sammalia, jäkälöitä, kanarvia,
paju-pensaita ja vaivais-koivuja, eikä ole niitäkään perimmäisessä
pohjoisessa. Kesyjä eläimiä ei täällä pidetä muuta kuin koiria ja
poroja, joita kumpasiakin valjastetaan pulkka-reen eli ahkion eteen,
lumikankaita ajeltaessa. Mutta siihen siaan on paljon metsäeläimiä,
kuin karhuja, susia, ilveksiä, kettuja, majavia, näätiä, saukkoja ja
kärppiä. Ihmisistä ei moni ole eläissänsä päässyt leivän makuun. He
elelevät peuran lihalla, kaloilla ja karpaloilla. Hylkeen rasva on
heidän paras herkkunsa.

Maaharjua lähetessä muuttaa maa luontonsa, vaikk'ei se vieläkään ole
varsin viljavata, kun se paraaksi osaksi on hiekkaharjua ja rahkasuota;
mutta kasvaa kumminkin avaroita metsiä, joissa on, paitsi Suomessa
tavallisia havu- ja lehti-puita, myös paljon saksan kuusia. Peltoa,
missä sitä vähän on, siinä viljellään ohraa, ruista, kauraa, tattaria,
potaattia ja hamppua. Mutta oikea viljamaa alkaa vasta 60 tasapiirin
etelä-puolella, jossa tavallisinakin vuosina saadaan ruista, vehnää,
tupakkaa, sipulia, kaalia, juuri-kasvuja, palko-viljaa ja puu-hedelmiä
niin runsaasti että riittää muuallekin myödä.

Mustan meren rannoilla on ilma aivan mieto ja mielusa. Täällä on
ihanoita puutarhoja, kellertäviä peltoja, joissa kasvatetaan vehnäsä,
mais-, hirsi- ja riisi-jyviä, melonia, arbuusia, persikoita, aprikosia,
viikunoita, viinaa, mantelia, ja silkki-pensaita. Mutta toisin paikoin
tahtoo liika kuivuus niin vaivata maata, ettei viinin kasvatus eikä
pellonkaan viljelys tahdo menestyä. Kaspin meren rannoilla on maa niin
suolaista ja ilma niin kuumaa, että suola-lähteistä kuivataan suoloja.
Sulan maan aikana, jota kestää 9 kuukautta, on maa hyvä karjalaidun,
talvella taas on koko kangas lumen vallassa. Rajut itä-tuulet ajaa
pölyyttävät lumen koviin nietoksiin, niin että se on laineissa kuin
aava meren selkä kovalla myrskyllä.



II. Asukkaat.


1. _Kansoja._ Venäjän avarassa maassa asuu monta eri-kansaa. Enin osa,
47 miljonaa, on _Venäläisiä_, joita sanotoan _suuriksi, pieniksi ja
valkeiksi Venäläisiksi_ sen paikan nimeltä, jossa asuntoa pitävät.
Näihin on luettava myös _Kasakoita_ joku 3 miljonaa, jotka majailevat
Dnieper-virran tienoilla, Don ja Ural-virtojen varsilla ja Mustan meren
koillis-rannalla. Siihen vielä _Lettiläisiä ja Litauvilaisia_ 1 ½ milj.
_Turkkilaisia_ Krimin niemellä ja Tauriassa 1 ¼ milj. _Suomalaisia_,
maanharjun pohjois-puolella ja Wolga-virran varsilla, yli 2 milj.
_Juutalaisia_ siellä täällä ja enin Puolan raja-maissa 1 ½ milj.
_Saksalaisia, Mustalaisia, Kalmukkeja_ ja muita muukalaisia yhteesen 2
miljonaa. Koko väkiluku nousee Euroopassa 64 miljonaan.

Kun Venäjällä asuu paljon meidän heimolaisia, niin liitetään tähän
erityinen luettelo, osottava mitä sukua ne ovat ja kuinka paljon
kutakin sukua.

      _Selviä Suomalaisia_:

  Wirolaisia, Wirossa 633,500.
  Karjalaisia, Arkangelin, Nougorodin, Aunuksen
    ja Tverin läänissä                             171,700.
  Savakoita, Äyrämöisiä ja Inkeriläisiä, Inkerissä  90,200.
  Wepsäläisiä, Aunuksen ja Nougorodin läänissä      15,600.
  Watjalaisia, Pietarin läänissä                     5,200.
  Liiviläisiä, Liivin ja Kuurin maalla               2,100.
                                          Yhteensä 918,300.

_Suomalaisia heimokansoja_ noin 1 ½, miljonaa, joiden seassa
Mordvalaisia 480,000; Tshuvasheja 430,000; Wotjakeja 187,000;
Tsheremissejä 165,000; Syrjänejä ja Permiläisiä 124,000 j.n.e.

2. _Säätyjä._ Vapaa sääty on Venäjällä kahtalainen, nimittäin:
_suku-aateli ja virka-aateli_. Ensimäinen näitä, johon kaikki vanhimmat
ja kuulusimmat suvut kuuluvat, saadaan jo syntyessä, ja kulkee
miespolvesta miespolveen; toiseen päästään kruunun palveluksella, sillä
kaikki sekä sota-upseerit että virkamiehet ovat aatelin arvoisia,
ja jaetut 14 arvo-luokkaan. Upseerien lapset ovat myös aatelia,
ja virkamiehien 8 ensimäisessä luokassa; mutta ei 6 ala-luokan
virkamiehien lapset. Suku-aatelista on enin osa _ruhtinoita_, ja vaan
pienempi osa _kreiviä ja parooneja_. Venäjän vapaa sääty on hyvin
rikas ja heidän hallussa on melkein koko maa. Muuten ei vapaalla
säädyllä ole muuta etu-oikeutta, kuin ettei heitä tehdä sotamiehiksi.
_Porvarien_ sääty on jaettu kuuteen luokkaan, heistä saapi ainoasti
kauppamiehet lunastaa itsensä vapaiksi sotaväestä. _Talonpojan_ sääty
on kahta laatua: 1) _vapaita_ talonpoikia, johon luokkaan luetaan
kaikki ne, joilla on oma ostama maa, kaikki muualta muuttaneet siirto-
eli maja-miehet, ja kaikki veroa maksavaiset paimenkansat Tauriassa
ja Sipirjassa, ja 2) _kruunun_ talonpoikia, johon luokkaan luetaan
ne, jotka viljelevät kruunun maata, sijoteltu sotaväki, palveluksesta
eronneet sotamiehet ja niiden lapset, käsitöillä eläväiset talonpojat
ja Sipirjaan tuomitut asukkaat.

3. _Elatuskeinoja._ Paras elatuskeino ja rahan saalis on maaviljelys,
joka menestyy paraiten keski- ja länsipuolella. Vaikka sitä ei
sielläkään harjoiteta yhtäläisellä taidolla ja ahkeruudella, kun
muissa Euroopan sivistyneissä maissa, niin saadaan kuitenkin eloa 350
miljonaa tynnyriä vuodessa, ja venäjän jauho-kulia kuletetaan ympäri
Euroopaa. Pellavaa ja hamppua kasvatetaan Länsi Venäjässä noin 2
miljonaa leiviskää, ja humaloita ja tupakkaa paljon Pienessä Venäjässä.
Nummi-juuria, joista tehdään sokeria, viljellään myös paljo. Kasviston
ja puistoin hoito on Krimin niemellä aivan hyvä. Silkkiä kasvatetaan
Kaukaasiassa noin 6 tai 7 tuhatta naulaa.

Karjan kaitseminen on maaviljelyksen rinnalla paraita, ja paikka
paikoin, niinkun kaakkos-kankailla, ainoa elatuskeino. Hevonen
on siellä mieluinen eläin. Suuria hevois-laumoja juoksentelee
kankailla, niinkuin muitaki metsän eläimiä. Kun eivät ole kenenkään
omia, niin kasakat ja muut asukkaat pyytävät niitä permillä eli
ansoilla ja totuttavat työhön. Sarvi-karja on suurta ja hyvää,
etenkin Etelä-venäjässä. Lampailla on yleesen karkea villa, mutta
hieno-villasia lampaita on viime vuosina tuotu ulkomailta. Tauriassa
on kuitenkin hieno-villasia lampaita ja silkki-karvasia vuohia. Sikoja
syötetään paljon Don-virran varrella. Mehiläisiä, joista saadaan
hunajata, hoidetaan paljon. Kameelit ja aasit ovat etelässä tavallisia
eläimiä.

Kalan saalis on hyvä, etenkin sampi-saalis Wolga- ja Ural-virroissa
ja Kaspin meressä, joista kapa-sampia ja sammin mätiä eli "kaviaria"
viedään ulkomaillekin. Muuten pyydetään sorvia ja sardellia Mustasta
merestä, silliä ja makrilliä ynnä muita tavallisimpia meri-kaloja
Valkeasta merestä ja lohia Vienan virrasta.

Metsästäminen on yhtä hyvä ja etusa, kun kalan pyyntö, mutta ainoasti
pohjos- ja kaakkos-puolella, jossa on paljon lintuja ja muita metsän
eläimiä, joiden nahoista venäläiset saavat hyviä turkin aineita sekä
itselleen että muillekin myödä. Etelä-venäjässä ajetaan villisikoja ja
Jäämerestä pyydetään hylkeitä ja valaskaloja.

Ural-vuorista, etenkin niiden keski-osasta, kaivetaan paljon
kultaa, hopeaa, platinaa, vaskea, rautaa, lyijyä ja kalliita kiviä.
Marmori kiveä, kalkkia ja kivihiiliä saadaan Ural-virran rannoilta,
ja alabaster-kiveä Okâ-virran varrelta. Salpetteriä valmistetaan
pienessa Venäjässä. Suoloja sekä säretään Ural-vuorista että kuivataan
sula-lähteistä kaakkois-kankaalla.

Työ-tehtaita eli vaprikoita on kyllä 8 tuhatta; mutta ne eivät
riitä koti-tarpeeksikaan. Niissä valmistetaan enimmiten puumuli- ja
silkki-vaatetta, nahkoja, kynttilöitä, öljyä, karkeita hamppu- ja
pellava-palttinoita, köysiä, lasia, peiliä, posliinia ja tupakkaa.

4. _Kaupan käynti_ on Venäjällä joksenkin vilkas, mutta enimmiten
vieraiden vallassa. Muiden maiden kauppiaat lähettävät laivansa
Venäjän satamoihin, ostamaan sieltä kaikenlaista valmistamatonta,
eli luonnon kasvattamaa ainetta, joita he sitten, vuoden tahi parin
kuluttua, tuovat takaisi valmistettuna tarvekaluiksi. Niin noutavat
ulkomaalaiset Jäämeren rannoilta, _Arkangelin_ satamasta, metsän
antimia, niinkun laivan aineita, tervaa, potaskaa, hylkeen rasvaa ja
turkiksia; vähän hamppua, purjevaatetta, köysiä ja rautaa. Itämeren
valkamoista, _Pietarista, Tallinnasta eli Räävelistä, Riigasta ja
Liibausta_ tuotetaan, paitsi metsän antimia, myös paljon eloa, pellavaa
ja hamppua, pellavaan ja hampun siemeniä ja niistä tehtyä öljyä,
talia, saipuata, raavaan vuotia, pajutettuja nahkoja, turkiksia,
purje-vaatetta, ja köysiä sekä vähän metallia ja metalli-kaluja. Mustan
meren satamoista, jotka ovat _Odessa, Taganrog ja Kertsh_, kuletetaan:
vehnää, pellavaa, villoja, talia ja pajutettuja nahkoja. Kaspin meren
rannoilta, _Astrakan_- ja _Kisliär_-nimisistä satamista, tuodaan
rautakaluja ja kankaita. Maata myöden viedään Preussin maalle lautoja
ja malkoja, Itävaltaan pajutettuja nahkoja ja raavaita, Turkin maalle
ja Aasiaan puumuli-vaatetta ja muita teoksia. — Ulkomailta tuodaan
Venäjälle juomia, paineita eli väriä, puumulia ja puumuli-kankaita,
silkkiä ja silkki-vaatetta, valmistamatonta eli hiekka-sokeria, kahvia,
ryytiä ja muita siirtomaiden tavaroita. Teelehtiä tuodaan maa-matkaa
Kiinan maasta.

Sisämainen kaupan käynti on joksenkin vireä Wolga-, Dyna- ja
Wiena-virroilla, niinkun myös kanavilla ja Pietarissa Moskovaan
saattavalla rautatiellä. Yleesen ovat kaikki Venäjän virrat, paitsi
Dnieper, aluksilla kulettavia. Laiva-liikettä varten on Dnieper-virran
koskia perattuna ja sulku-laitoksia tehtynä. Paitsi sitä on kaivettu
830 penikulmaa kanavia, joista paraimmat ovat: _Kubinskan, Marian ja
Wishnii-volotshotskan_ kanavat, jotka yhdistävät Wolga-virran haaroja
Suomen lahteen ja Jäämereen menevien virtojen kanssa. _Aaltojärven_
kanava, jolla vältetään vaarallinen kulku Aaltojärvellä, menee Wolkovan
suusta Nevajoen niskalle. _Beresinan_ kanava, Dnieper-virtaan juoksevan
Beresinan ja Dynan välillä. Näiden kanavien avulla käypi Pietarista
aluksilla kulkeminen sekä Jäämereen että Mustaan ja Kaspin mereen.

5. _Uskonto. Greekan katoliikiläinen_, eli niinkuin Venäläiset itse
sitä nimittävät,_"oikea uskonto"_ on valtakunnan pää-uskonto, sillä
siihen kerran kastettu ei saa enään siitä luopua. Sitä tunnustaa 48
miljonaa ihmistä, joiden luku nousee vuodesta vuoteen myös siten,
että lapset, jotka syntyvät vanhemmista, joista toinen, olkoonpa
mies tahi vaimo, on Greekalainen, ristitään siihen uskontoon.
Mutta laillinen turva ja suojelus on sallittuna kaikille muillekin
uskon tunnustajoille, kuitenkin muutamilla välipuheilla. Niin
eivät esimerkiksi muut, kuin Greekan uskolaiset saa pitää kirkon
kelloja Pietarissa ja muissa paikoissa, jossa Greekan uskonto on
pää-uskontona. _Luterilaisia_ asuu 1 ¾ miljonaa Itämeren maissa.
_Roomin katoliikiläisiä_, eli kuin tavallisessa puheessa sanotaan
_paavin uskolaisia_, on noin 3 miljonaa Länsi-venäjässä. _Mooseksen
uskolaisia_ 1 miljona myös Länsi-venäjässä. _Mahometin_ oppilaisia
liki 3 miljonaa Tauriassa ja Krimin niemellä, ja _pakanoita_ 1 miljona
Aasian raja-maissa.

Greekan uskonnon ylimäinen päämies eli patriarkka on keisari itse, ja
kirkon hengellinen oikeus on Pietarissa asuntoa pitävä _pyhä johdattava
synodi eli kokous_. Synodin alla on 51 hiippakuntaa ja konsistoriumia,
joiden päämiehet ovat taikka _metropoliitoja, arkkipiispoja tai
piispoja_. Metropoliitoja on 3, nimittäin Pietarissa, Moskovassa ja
Kiievassa, arkkipiispoja 28 ja piispoja 38, tavallisia pappia 120,000,
kirkkoja 34,000 ja rukoushuoneita 9,000. Luostaria, joiden päämiehet
ovat _arkkimandriitoja, igumeneja_ ja _igumenjoja eli nais-igumeneja_
on noin 500. — Katoliikiläisillä on 6 piispaa, 100 luostaria ja 900
pitäjän kirkkoa. — Luterilaisilla on 3 hiippakunnan hallitusta. —
Juutalaisilla 600 synagoogaa, 2,000 rukoushuonetta, 950 rabbiinia eli
pappia ja 3,900 koulua. Mahomedin uskolaisilla 4,700 moskieta eli
kirkkoa.

6. _Kansallinen sivistys_ on vielä huonolla kannalla. Harva talonpoika
taitaa kirjaa lukea ja vielä harvempi kirjottaa. Mutta kansakouluja
laitetaan ehtimiseen, joista on toivo, että sivistys on nousemassa.
Korkeampata eli tieteellistä sivistystä varten on 6 yli-opistoa,
nimittäin: _Pietarissa, Tartolinnassa eli Dorpatissa, Moskovassa,
Kasanissa, Kiievassa ja Charkovassa_, 4 lyseumia, 65 lukioa ja monta
koulua. Paitsi näitä on vielä erinäisiä oppineiden seuroja ja erinäisiä
säätyjä varten perustettu oppilaitoksia, niinkuin papin seminariumia,
maaviljelys-, vuorityön-, kaupanteon-, merimiesten- ja käsitöiden-,
sekä monta sota-koulua.



III. Hallitus.


1. _Hallitus-muoto_ on yksvaltanen, hallitus-istuin perittävä
ja hallitsia itsevaltanen. Hänen vallassa on siis korkein sekä
lakia-laativa että ylimäinen tuomio- ja toimitus-voima. Keisarin
apuna hallituksessa on _Valtioneuvosto_, jolta keisari kysyy
neuvoa uutta lakia laatiessa ja asetuksia antaessa. Jäseninä siinä
ovat kaikki lailliseen ikään ehtineet _suuret ruhtinat_, kaikki
valtakunnan ministerit, ja muita keisarin nimittämiä suuri-sukuisia
ja korkea-arvoisia herroja, yhteesen 40 henkeä. Kirkollisia asioita
hoitaa _Pyhä Synoodi_, jossa keisari itse, kuin kirkon patriarkka,
istuu esimiehenä. Muita jäseniä ovat Nougorodin Pietarissa asuva
metropoliita, 3 arkkipiispaa, 1 piispa, nimittäin keisarin
rippi-isä, 1 arkkimandriita, ylimäinen sota-pappi ja 1 protohierei
eli tuomio-rovasti. Lain asioissa on _Johdattava Senaati_ korkein
tuomio-oikeus, ja talouden asioissa on _Valtio-ministeristö_ ylimäinen
toimitus-oikeus. Venäjällä on jo vanhastaan ollut, ennen kuin muissa
maissa, _oman tunnon eli sovinto-oikeuksia_, joiden tarkoitus on
sovittamalla estää riitoja nousemasta.

2. _Hallitsia_ on _Aleksander Toinen_ ja hänen lyhyin ja tavallisin
nimityksensä: _kaiken Venäjän keisari ja itsevaltias, Puolan tsaari
ja Suomen suuriruhtinas_; mutta laveammassa nimityksessä luetellaan
melkeen kaikki valtakunnan maakunnat ja lopussa nimittäiksen keisari
Norjan perilliseksi, Shlesvigin, Holsteinin ja Oldenburgin herttuaksi.
Keisarin pojat ja tyttäret ovat _suuria ruhtinoita_ ja _suuria
ruhtinattareita_, ja vallan perillistä sanotaan _cesaarevitsiksi_.
Keisarit asuivat ennen _Kremlin_ linnassa Moskovassa, vaan nykyjään
tavallisesti _talvi-hovissa_ Pietarissa.

3. _Tulot ja menot._ Valtakunnan tuloja ovat: _henki-rahat_ miesväeltä
sekä maalla että kaupungissa, josta maksusta kuitenkin ovat vapaat
kaikki vaimoväki, koko vapaa sääty, papit ja rikkaammat porvarit, jotka
viimeksi mainitut siihen siaan maksaavat porvari-rahaa; _aprakka_,
jota kannetaan kaikilta kruunun maata viljeleviltä talonpojilta, mutta
herrojen talonpojat maksavat aprakkansa heille; _viina- ja suola_-vero,
sillä Venäjällä ei saa syödä muuta suolaa eikä juoda muuta viinaa, kuin
kruunun tehtaissa valmistettua; _tulli-rahat_ ulkomailta tuoduista
ylellisyyden tavaroista, kartta-paperin, valtuus- ja palkinto-kirjojen
_lunastus; voitto_ postin kuletuksesta; _metsä-vero_ ja Wolga-virran
ja Kaspin meren _kala-arenti; tulot_ kruunun ruuti-, salpetteri- ja
peili-tehtaista, kulta-, hopea-, vaski- ja rauta-kaivannoista, ja
_vuokra_ kruunun myllyistä, aitoista ja muista rakennuksista. Kaikki
kruunun tulot yhteesen nousevat vuodessa noin 290 miljonaan hopea
ruplaan. — Menot ovat monenlaisia ja vaikeammat määrätä, sillä toisena
vuonna menee enemmän ja toisena vähemmän. Vuonna 1860 tekivät 305
miljonaa ruplaa hop., joista 101 milj. meni sotaväelle. Valtiovelkaa
on, paitsi 644 milj., joka on kiertävässä paperirahassa, noin 980
miljonaa, joiden vuotuinen korko tekee 58 milj. rupl. hop.

4. _Sotaväki_. Vuonna 1689, ensimäisen Pietarin noustessa
hallitus-istuimelle, ei Venäjällä ollut yhtäkään sota-alusta, eikä
seisovaa sotaväkeä muuta, kun 15 tuhatta jousimiestä, joiden sanotaan
olleen yhtä vahingolliset omalle hallitukselle, kun vihollisillekin.
Mutta Pietari hankki ensimäisen sota-aluksen Hollannista, erotti
kunnottomat jousimiehet palveluksesta, ja asetti heidän siaan hyvin
harjotetun pyssy-väestön, joka hänen viime vuosina sanotaan nousneen
200 tuhanteen mieheen. Siitä ajoin on Venäjän sotaväkeä lisättynä
lisäämistään niin että se ennen viime sotaa nousi noin miljonan
paikoille. Nykyjään on paitsi kosakkeja, noin 577,000 sotamiestä.
Sota-aluksia oli sillon suurempia ja pienempiä yhteesen 8 sataa vaan
nykyjään 313. Sotamiehiä otetaan sitomalla tarpeen mukaan, millon
enemmän millon vähemmän. Rauhan aikona on otettuna tavallisesti 8
ja välistä vaan 4 miestä tuhannesta; mutta sota-aikona 10 ja 12
tuhannesta. Linnotuksia eli västinkiä on monta, joista paraimmat ovat
Ruotsilta, Puolalta ja Turkilta voitetuissa raja-maissa, niinkun
_Kronstadt_ Retusaarella, _Riiga_ Liivinmaalla, _Brezc-litovsk_
Litauvin maalla, _Sevastopol_ Krimin niemellä. Sota-satamia on
niinikään monta. Paraimmat ovat: Suomen lahden rannoilla _Retusaari
ja Tallinna_; Mustan meren rannoilla _Sevastopol, Nikolaijev, Kerson
ja Taganrog_; Kaspin meren rannalla _Astrakan_ ja Jäämeren rannalla
_Arkangeli_.



IV. Paikka-kuntia.


Itämeren maat.

1. _Inkerin maa_, Suomen lahden, Rajajoen, Aaltojärven, Peippusen
ja Nevanjoen välillä, on tasasta alankomaata, joka kasvaa avaroita
havu-metsiä. Asukkaat ovat Suomalaisia ja tunnustavat Luteruksen
pahdistamaa uskontoa. Venäläisiä ja Saksalaisia asuu kaupungeissa. Tämä
maa on Pähkinä-linnan rauhasta, eli vuodesta 1323, ollut Venäjän vallan
alla; tuli vuonna 1617 Ruotsin vallan alle; mutta voitettiin heiltä
taas takasin vuonna 1703.

Kaupunkia: _Pietari_, perustettu vuonna 1703 Nevajoen suuhun, on
Euroopan suurimpia ja kauniimpia kaupunkia, keisarin ja Inkerin läänin
kuvernörin istuin, yliopisto, monta akatemiaa ja koulua, metropoliita
ja korkein papillinen hallitus, hyvä tehdas- ja kauppa-paikka,
500 tuhatta asukasta. Komeita kartanoita on monta: _talvi-hovi_,
jossa keisari tavallisesti asuu; _eräkäs-hovi_, jossa on puutarha
yläkerrassa; _marmori-hovi_, joka on tehty pelkästä kivestä ja
metallista, puuta siinä ei ole kipenettäkään; _Iisakin kirkko_,
suurin pohjos-euroopassa, rakennettu marmori kivestä 56 jalkaa
korkeiden kivi-pylväiden päälle; _Tsaari Pietarin_ vaskesta valettu
_kuva-patsas_ ja _Keisar Aleksanderin muisto-patsas_, tehty yhdestä
84 jalkaa pitkästä kivestä, on yli puolentoista sataa jalkaa korkea.
Tämä on korkein ykskivi-teos koko mailmassa. _Keisarin huvitus-hovin_
tienoolla on: _Gatshina ja Tsaarien hovi eli Tsarkoje-selo_, molemmat
Pietarista vähän etelään; _Pietarin hovi eli Petterhof_ ja _Rampova
eli Oranienbaum_, molemmat Suomen lahden rannalla; _Kamennoi Ostrova_,
saari Nevan suussa. Kaikissa näissä on hyviä kasvistoja ja kauniita
puistoja.

Muita kaupunkia on vielä: Retusaari eli Kronstadt, vahvasti perustettu
linnoitus Suomen lahden pohjassa, sota-laivaston satama, 50 t.a.
Pähkinä-linna eli Shlysselburg, vanhan aikunen linnoitus Nevan
niskalla. Täällä tehtiin Ruotsin ja Venäjän välillä ensimäinen rauha
v. 1323, jollon Suomen kansa jaettiin kummankin vallan välillä niin
että Ruotsi sai nykysen Suomen Suuriruhtinanmaan, ja Venäläiset kaikki
ne Suomalaiset, jotka asuvat nykysestä Suomen rajasta itään ja etelään
päin, 5 t.a. Narva, varustuksilla vahvistettu kaupunki Narva-virran
suussa, muistettava tappelutanner vuonna 1700, 5 t.a.

2. _Wiron maa_, tasanen ja joksensa viljava alanko. Narva-virran
länsi-puolella. "Maa-rahvas" eli Wirolaiset ovat Suomen heimoa ja
tunnustavat Luteruksen puhdistamaa uskontoa, mutta herrat maalla ja
kaupunkilaiset ovat Saksalaisia. _Hiidenmaan_ (Päiväsalon) saaressa
asuu ruotsalaisia.

Kaupunki: _Tallinna eli Rääveli_, vanhan aikunen, Tanskan kuninkaan
Woldemarin vuonna 1218 perustama kauppa-kaupunki, hyvä satama, jossa
osa Venäjän sota-laivastoa lepää talvella, viepi ulkomaille pellavan ja
hampun siemeniä, eloa ja nahkaa, 23 t.a.

3. _Liivin maa_, Peippusen, Riigan lahden ja Dyyna-virran välillä, on
epätasaista ranta-maata, mäkiä, kankaita, soita, järviä ja peltoja
on vuorotellen. Ikivanhat asukkaat _Liiviläiset_, jotka ovat Suomen
heinoa, ovat häviämässä. Uudemmat asukkaat _Lettiläiset_ ovat Venäjän
sukua. Aatelisto ja kaupunkilaiset ovat _Saksalaisia_. Uskonto
Luteruksen puhdistama. Tähän kuuluu myös _Kurensaaren eli Saarenmaan_
viljava saari.

Kaupunkia: _Riiga_, lähellä Dyyna-virran suuta, kuvernörin asunto,
lavea kauppa, sokeri- ja verka-tehtaita, 60 t.a. — _Tartolinna eli
Dorpat_, ihanassa laksossa liki Peippusen rantaa, vanha ruotsin vallan
aikaan perustettu yli-opisto, peili-tehdas, 12 t.a.

4. _Kuurin maa_, Riigan lahden ja Itämeren välillä, on yleesen
tasasta ja viljavata maata, mutta keskellä on hiekka-harju. Asukkaat
Kuurilaiset ovat Venäjän heimoa, vapaa sääty osaksi Puolalaisia
ja toiseksi osaksi Saksalaisia. Kolmannes osa kansaa pysyy Paavin
uskonnossa, mutta kaksi kolmannesta tunnustavat Luteruksen puhdistamaa
uskontoa.

Kaupunkia: _Mitau_, hiekka-kankaalla, pienen puron varrella, oli ennen
omantakeisien iso-herttuiden, vaan nyt ainoasti maaherran asunto, 30
t.a. — _Libau_, Itämeren rannalla, hyvä kauppa, 12 t.a.


Suuri-venäjä.

Wolkonski-metsä jakaa sen kahteen palstoon. Pohjos-osa, ja etenkin
sen koillis-puoli on yhden muotoista metsätöntä alamaata ja kolkkoa
kangasta. Etelämpänä, maa-harjun rinteillä kasvaa avaroita metsiä,
joista pyydetään paljon kallis-nahkasia eläviä. Walkea-meren rannoilla
ja Wiena-joen varsilla käypi jo maata viljeleminen. Asukkaat, joista
enin osa tunnustaa Greekan uskontoa, ja muutamat ovat vielä pakanoita,
ovat enimmäkseen Suomen sukua. Walkean meren länsi-puolella majailee
_Lappalaisia_ ja sen itä-puolella _Samojediläisiä_. Lappalaisista
etelään päin asuu _Karjalaisia_ ja Samojedien etelä-puolella
_Syrjäläisiä eli Syrjäniä_. Venäläisiä asuu ylen ympäriseen.

Kaupunkia: _Arkangel_, 9 peninkulmaa Wiena-virran suusta, maaherran
asunto, Pohjos-venäjän paras kauppa-kaupunki, josta Englannilaiset
ja Hollannilaiset noutavat tervaa, talia, hylkeen rasvaa, rautaa ja
turkiksia. Tehtaissa valmistetaan sokeria, purjeita ja köysiä. —
_Mesen_, yhtänimisen virran varrella, myöpi muukalaisille turkiksia,
mursun hampaita, hylkeen rasvaa ja höyheniä. — _Kolari_, Turjan
niemellä, kauppa yhtäläinen, kuin edellisellä. — _Savodoi eli
Petruska_, Äänisen länsi-rannalla, Aunuksen läänin maaherran asunto,
puuskien eli tykkien valanto, 7 t.a. — _Nougorod_, Wolkova-joen
niskalla, kävi ennen laveata kauppaa, maaherran asunto, 10 t.a.
— _Pleskova_ (suomeksi Pihkava), Welika-joen suussa, maaherran
asunto, oli ennen varakas, jota isot markkinat vielä muistuttaa, nyt
pienenlainen, 10 t.a. — _Wologda_, Suchoona-virran varrella, maaherra,
15 t.a.

Saaria: _Novaja Semlja_, on kymmenen kuukautta lumen alla, melkein
autio ja ruohoton. Rannoilla pyydetään valkeita karhuja, mursuja,
hylkeitä ja vesi-lintuja Täällä majailee ainoasti metsä- ja
kala-miehiä, eivätkä nekään kaiken vuotta. _Waigatsh ja Kalgujeva_ ovat
yhtäläiset, kun edellinen.

Etelä-osa on Venäjän väki-rikkain maa. Wolga, Okâ, Dnieper ja
Don-virtojen varsilla tekee vilja hyvän terän, ja hedelmä- ja
tammi-puita kasvaa metsissä. Asukkaat, joita on 20 miljonaa, ovat
enimmiten _Venäläisiä_. Ainoasti idässä on _Suomalaisia_ ja etelässä
vähän _Tatarilaisia_.

Kaupunkia, joissa on maaherra ja lukio, on 13, nimittäin: _Jaroslavl_,
Wolgan varrella, 30 t.a. — _Kostroma_ (lue _Kastrooma_), niinikään
Wolgan varrella, 12 t.a. — _Nishnei-Nougorod_, Okâ-virran suussa,
suuret markkinat, joilla vaihetaan Aasian ja Euroopan tavaroita, 27
t.a. — _Wladimir_, Kläsmä-joen varrella, ennen ruhtinoiden asunto, 12
t.a. — _Twêr_, Tvertsaa-virran suussa, 17 t.a. — _Moskova_, yhtänimisen
joen varrella, perusteltu 1156, ennen Pietaria Venäjän pääkaupunki,
jossa keisari vieläkin kruunataan, yli-opisto, metropoliita, monta
tehdasta, hyvä vaihto-kauppa, 400 kirkkoa, 380 t.a. Sisimäinen osa on
nimeltä _Kreml_. — _Tambova_, 13 t.a. — _Tûla_, mainio rauta-paja,
jossa valmistetaan pyssyjä sotaväelle, 50 t.a. — _Kalûga_, Okâ-virran
varrella, 35 t.a. — _Smolensk_, Dnieper-virran rannalla, 25 t.a. —
_Woronesh_, lähellä Don-virtaa, vanhan aikuinen, 40 t.a. — _Kursk_,
lähellä Desnaa, suuret markkinat, 25 t.a. — _Orel_ (lue Arjol),
Okâ-virran varrella, 30 t.a.


Länsi-venäjä.

1. _Litauvin maa_, (Liettua) Nieman ja Wiilia-virtojen varrella, on
hyvin metsästä ja soista maata. Maan asukkaat, Litauvilaiset, ovat
Venäjän heimoa; mutta kaupunkien asukkaat ovat Puolalaisia, Juutalaisia
ja Saksalaisia.

Kaupunkia, jossa on maaherra, on 3: _Kowno_, Wilia-virran suussa, 7
t.a. — _Wilno_, Wilia-virran varrella, oli ennen Litauvin ruhtinoiden
asunto, ja on vieläkin kaunis kaupunki, jonkunlainen kauppa, lääkärien
akatemia, 50 t.a. — _Grodno_, Niemanin varrella, verka-, silkki- ja
sametti-tehtaita, suuret markkinat, 15 t.a.

2. _Walkea-venäjä_, on, niinkuin edellinenkin metsänen ja soinen.
Pripets-virran varrella on suurimmat suot koko Euroopassa.

Maaherran kaupunkia: _Witebsk_, Dyyna-virran varrella, 15 t.a. —
_Minsk_, 13 t.a. — _Mohilev_, Dnieper-virran varrella, katoliikiläinen
arkkipiispa, 23 t.a.

3. _Wolyynia ja Podoolia._ Maa on yhtäläistä, kun edellinen, mutta
viljavampaa. Eloa, liinaa ja pellavaa viljellään paljon. Asukkaat ovat
Rusniakeja eli sekaantuneita Venäläisiä ja Puolalaisia. Aatelisto ja
porvarit ovat selviä Puolalaisia.

Maaherran kaupunkia on 2: _Shitomiir_, nahka-tehtaita ja hyvä kauppa,
95 t.a. — _Kaminiets_, vahva linnoitus 16 t.a.


Pieni Venäjä.

Asukkaat, pienet Venäläiset ja Kasakat, ovat ahkeroita karjan
kaitsioita ja pitävät paljon mehiläisiä, mutta viljelevät myös eloa,
pellavaa, hamppua, humaloita, tupakkaa ja hedelmä-puita. Moniain
paikoin saavat salpetteriä maasta.

Kaupunkia, joissa on kuvernöri: _Kiiew_, Dnieper-virran varrella,
Venäjän vanha pääkaupunki, yli-opisto metropoliita, ja kuuluisa
luostari, jonka maan alaisissa kammioissa säilytetään pyhien miehien
ruumiita, joita jumaliset asukkaat käyvät ahkeraan kumartamassa, lavea
kauppa ja markkinat, 44 t.a. — _Charkova_ (Harkova), Donets-virran
varrella, yli-opisto ja suuret markkinat, 23 t.a. — _Pultava_, mäen
kukkulalla Worskla-virran varrella, linnoitettu, kuuluisa tappelu 1709.
Pietar ensimäisen ja Kaarle kaksitoistakymmenennen välillä, 9 t.a. —
_Tshernigow_, Desna-virran varrella, saippua-vaaprikka, 11 t.a.


Eteläinen Venäjä.

Eteläinen Venäjä jaetaan tavallisesti kolmeen pienempään osaan:
_Bessarâbia, Uusi Venäjä_ ja _Donskan kasakoin maa_, joista keskimäinen
taas jaetaan myös kolmeen vielä pienempään osaan: _Cherson,
Jekaterinoslavl ja Tauria_.

Bessarâbiaksi sanotaan Dniester ja Pruth virtojen ja Mustan meren
välillä olevata, hyvää vilja- ja viina-maata. Vanhat asukkaat puhuvat
huonoa latinaa; mutta viime vuosina on tänne muuttanut paljon
saksalaisia, venäläisiä ja puolalaisia maja-miehiä. Läänin kuvernöri
asuu Kishinevan kaupungissa, 42 t.a. — _Chotim_, vahvasti varustettu,
tappelu 1739, 15 t.a. — _Bender_, niinikään vahvoilla varustuksilla,
15 t.a. — _Akierman_, linnoitettu, 25 t.a. ennenvanhaan ruomalainen
maja-paikka, nimeltä Alba Julia.

_Uudeksi Venäjäksi_ sanotaan ranta-maata Dniester-virran suusta
Don-virran suuhun. Tämä Tatarilaisten asunto-maa valloitettiin
1783. Paitsi Tatarilaisia on tänne muuttanut paljon greekalaista,
armenilaista, venäläistä ja saksalaista maja-väkeä. Maa on, kuin
eteläinen ranta-maa ainakin, lihavata, ja kantaa viljalta vehnää,
pellavaa, silkkiä ja hedelmäpuita. _Krimin-niemi_ on etenkin
mieluisa maa. Siellä kasvaa kesämaan hedelmiä, niin kuin viina-
ja viikuna-puita. Eläimistä ovat merkittävät: kamelit ja aasit,
hienovillaset lampaat ja silkkikarvaiset vuohet. — Kaupunkia: _Odessa_,
paras kauppa-paikka Mustan meren rannalla, 70 t.a. — _Nikolajew_,
sota-satama Bog-virran suussa, 30 t.a. — _Cherson_, Dnieper-virran
suussa, sota-satama, kuvernörin asunto, lavea kauppa, 29 t.a. —
_Jekaterinoslavl_, kuvernörin asunto, verka- ja sukka-teko, 12
t.a. — _Simferôpol_, kuvernörin asunto, keskellä Krimin nientä, 9
t.a. — _Taganrog_, hyvä kauppa-paikka ja sota-satama Assovan meren
koillis-päässä. — _Sevastôpol_, vahvasti perustettu sota-satama, 40
t.a. — _Kertsh_, ankara kauppa-paikka Krimi nniemen itä-reunalla.
— _Baktshi-sarai_, Tatarilainen kaupunki, oli ennen omituisien
ruhtinoiden asunto; siinä on vieläkin mahometiläinen _mufti_ eli
ylimäinen pappi ja 31 mahometiläistä kirkkoa, 4 safjaani-, 1 pyssy-
ja 1 veitsi-tehdas. Vaikka rakennettu ihanaan laksoon ja kauniiseen
puistikkoon, on se kuitenkin kohin kolkko, kuin huoneiden ikkunat,
itämaiden tavan jälkeen, ovat pihan puolella, eikä kuin muualla kadun
puolella.

_Donin Kasakain maa_, metsätöin, suola lähteillä täytetty kangas,
jolla Kasakat ja Kalmukit kaitsevat karjojansa. Viina-puita kasvaa
paljon. Kasakoin ataman eli päämies asuu _Novo Tsherkask_ nimellisessä
kaupungissa, jossa on 18 t.a.


Astrakan ja Kaukasia.

Kapea maan suikale, Assovan ja Mustan meren rannoilta aina Ural-virran
lähteille. Maa on paraaksi osaksi suolainen, tuskin, ja tokkopa
tuskinkaan vilja-maaksi kelpaava lakeus. Etelässä kasvaa kuitenkin
kesämaan hedelmiä, niinkuin viikunoita, oliivi-puita, mantelia,
viina-puita ja silkki-pensaita. Seiven saalis on hyvä Wolga-virrassa.
Sen rannoilla viljellään tupakkaa, sinappia ja muita ruohoja.
Ural-vuoresta saadaan platinaa, rautaa ja vaskea. — Asukkaat, joiden
paras, miltei vaan ainoa elatuskeino on karjan korjuu, ovat Mustan
meren rannoilla _Kasakoita_, Kaspian meren rannoilla, Wolga-virran
lounat-puolella _Kalmukkia_ eli Koirankuonolaisia, Wolga-virran
toisella puolella niinikään Kaspian meren rannoilla _Kirgisiläisiä_ ja
Bashkiiriä. Maata viljeleviä ovat taas seuraavaista kolme Suomalaista
kansaa: _Watjalaiset_ Urali-virran keski varrella; _Tshuvashilaiset_
Wolga-virran varrella, ja Tsheremissiläiset Kaaman-virran varrella.
Moniaisiin paikkoin Wolga-virran ympäristölle ovat myöhempinä aikoina
muuttana Venäläistä ja Saksalaista maja-väkeä, jotka ovat ahkeroita
maan viinan viljeliöitä.

Kuvernörin kaupunkia on seuraavat 5: _Stavrôpol_, kauniit kasvistot,
viinan ja silkin viljelys, 7. t.a. — _Astrachan._ 7 peninkulmaa
Wolga-virran suusta, käypi laveata kauppaa Aasiassa ja pyytää kaloja
Kaspian merestä, sota-satama, 37 kristin uskoista kirkkoa, 15
mahometin uskoista rukous-huonetta ja 1 intialainen pagodi-temppeli.
Asukkaat, joita on 45 tuhatta, ovat monta eri kansaa, joiden joukossa
on Intialaisia, Persialaisia ja Armenialaisia. — _Saratow_, hyvä
kala-paikka Wolga-virran varrella, pitää vaihto-kauppaa Moskovan ja
Astrakanin välillä, 42 t.a. — _Orenburg_, Ural-virran varrella, käypi
kauppaa Aasiassa. Täälla asuu myös mahomettiläinen mufti eli ylimäinen
pappi, 12 t.a. — _Samâra_, Wolga-virran varrella, myöpi paljon eläimiä
ja sammin mätiä eli kaviaaria, 10 t.a.


Kasan ja Permia.

Kaama, Wiätkä ja Wolga-virtojen ympärillä. Ilma on kylmää ja maa
auhtoa; mutta Urali-vuorista saadaan paljon kultaa, platinaa ja
kalliita kiviä. Asukkaat ovat enimmäkseen Suomalaisia, niinkuin
pohjoisessa _Syrjäniläisiä, Permiläisiä ja Woguleja_ Kaama-virran
lähteillä, _Wotjäkejä_ Wiätkä-virran varrella, _Tsheremissejä_
Wolga-virran pohjois-puolella ja Kaama-virran suupuolella, Tshuvasheja
ja Mordviinejä läns-puolella Wolga-virtaa. Muu kansa on _Tatarilaisia,
Kasakoita ja Venäläisiä_. Kuvernöriä on 5, jotka asuvat seuraavissa
kaupungeissa: _Perm_, Kaama-virran varrella ja vaski-pajoja, 10 t.a.
— _Wiätka_, yhtänimisen virran varrella, käypi kauppaa Arkangelissä,
10 t.a. — _Kasan_, Kasanin joen suussa, yli-opisto, 66 kirkkoa,
10-mahometiläistä rukous-huonetta, valmistaa saipuata, kyntilöitä,
nahkoja, puuvilloja, lampaan villoja ja ruutia, 50 t.a. — _Simbirsk_,
Wolga-virran varrella, 17 t.a. — _Pensa_, vuoren kiteiden eli
kristallien hionta, 11 t. asujanta.




Puolan maa.



I. Maa.


1. _Ala ja rajat_. Puolan maata kestää 35 puolipäivä-kaaresta 42
saakka, ja pituudeltaan 50 tasa-ympyrästä 59:teen saakka. Nieman- ja
Buug-virrat erottavat Puolan Venäjän maasta: etelässä on Itävalta ja
lännessä sekä luoteessa Preussin valtakunta.

2. _Mantereen muoto_. Maa on melkein tasasta: vuoria ei ole,
tuskin sanottavaksikaan, eteläinen puoli on kuitenkin mäkistä.
Sudeeti-vuorista alkava _Wislaa_ (saksalaisien Weiksel), on maan
emävirta. Se juoksee ensin koilliseen, Itävallan rajaa myöten,
käännäiksen sitten pohjoiseen, mutta mutkistuu kohta taas luoteesen
ja laskeeksen Itämereen. Virta on sekä rajalla että maankin sisässä
aluksilla kulettava. Sen lisävirroista ovat _Bûg_ ja sen sivuvirta
_Narew_ oikealla ja _Pilitsa_ vasemmalla puolella, merkillisimmät.
Äsken mainittu Nieman eli Niimen on rajana Venäjätä vasten. _Wartha_,
josta ainoasti alkupuoli on tähän kuuluva, juoksee Oder-virtaan.

3. _Maan jako_. Ennenvanhaan oli 8 lääniä eli _"voivodia"_, vaan
nykyjään ainoasti seuraavata 5: _Augustovo_, pohjos-puoli, _Plock_,
Wislaa-virran pohjos-puolella, _Warshau_, Weiksel-virran etelä-puolella
Pilitsa-virtaan saakka, _Radom_, Pilitsasta Wislaan asti, ja _Lublin_,
Weikselin ja Bûgin välillä.

4. _Ilma_. Lämpymä on tasan jaettuna vuoden yli Warshaussa ja sen
ympäristöllä 7 astetta; vaikka talvi, jota kestää 5 kuakautta, on
useasti hyvinkin luminen ja yhtä kova, kun Suomen etelä-rannoilla.
Tässä maassa omituinen rutto-tauti on _plica polonica_. Raavaan rutto
on aivan tavallinen.

5. _Luonnon tuotteita_. Ainoasti etelä-osassa saadaan rautaa, vaskea,
lyjyä ja sinkkiä. Turpeita ja kivi-hiiliä poltetaan Radomin läänissä,
jossa on huonot metsät. Suoloja ei ole omaksi tarpeeksikaan. — Vaikka
maa on lihavata, niin on ruohosta kuitenkin huono. Eloa viljellään
kuitenkin niin, että ruista ja vehnää viedään muille maille.
Palko-viljoista ylettyy herneitä niinikään muille maille. Humalaa
kasvaa Augustovon läänissä hoitamatta metsissä. — Metsää on vielä
paljon, vaikka sitä paikka paikoin on raiskattukin. Metsät peittävät
yhden neljänneksen maata, ja ovat paraaksi osaksi havu-puuta ja
joillakuilla paikoilla tammeakin. Hedelmä-puita kasvatetaan ainoasti
kaupungeissa, niiden ympäristöllä ja suuremmissa maa-kartanoissa. —
Hevosia, lampaita ja lehmiä on paljon ja hyviä, vaikka ennenvanhaan
kuulusa hevos-lai on hävinnyt. Mehiläisiä hoidetaan hyvin, ja hunajaa
syödään sekä kotona, että myödään muille maille. Jänikset, metsä-siat
ja sudet ovat tavallisia, vaan karhuja tavataan harvon. Virrat ovat
hyvin kalasia, mutta muuten on kalan puute.



II. Asukkaat.


1. _Kansoja_. Maan viljeliät ovat kaikki Puolalaisia, ainoasti
pohjoisessa sekotettuna Litauvilaisten ja Lublinin läänissä punasien
Venäläisien kanssa. Suuria Venäläisiä on vähän, _Saksalaisia_ ainoasti
porvarina suurimmissa kaupungeissa ja _Juutalaisia_ 6 sataa tuhatta,
jotka jo vanhoista ajoista alkain ovat saaneet porvari-oikeuden.
Yhteesen on väkeä 4 miljonaa 8 sataa tuhatta.

2. _Säätyjä. Aatelis-miehiä_ on ylen paljon, yhteesen 3 sataa
tuhatta niin, että 14 hengestä yks on aatelinen. Viimesinä aikona
ovat kuitenkin aatelimiehet vähennyt siten, että kaikki ne, jotka
eivat ole voinneet näyttää aateli-oikeuttansa ovat muutetut porvarin
säädyyn. _Papit_ olivat ennen hyvinkin rikkaita, ja lahjotetut monilla
etuoikeuksilla, joita nykysinä aikona ollaan vähän vähennetty.
_Porvarit ja talonpojat_ ovat vapaita ja saavat hallita maata; mutta
ovat vielä huonolla sivistyksen kannalla.

3. _Keinollisuus_. Keino- ja käsitöitä oli vanhassa Puolassa tuskin
ensinkään; mutta sittemmin kasvoi keino- ja käsityöt niin, että
kymmenen vuoden päästä voitiin viedä verkoja Venäjälle. Sodan aikana
1830 vaikeni kyllä keinollisuus, mutta nyt alkaa taas verka- ja
puumuli-kankaita enetä. Muuten ovat paperin teko, nahkojen pajuttaminen
paraita keino-töitä. Yleesen nousee keino-töiden vuotuinen arvo noin 40
miljonaan hopea ruplaan.

4. _Kauppaa_ käydään enimmäksen elolla, villa- ja puumuli-kankailla,
laiva-aineilla, jäniksen nahoilla ja sian harjaksilla. Muualta tuodaan
kulta-, hopea-, tina-, vaski- ja teräs-kaluja sekä viinoja. Näiden
muualta tuotujen tavaroiden hinta nousee melkein yhtä korkealle, kun
muualle vietyjenkin. Warshaussa, Puolan paraassa kauppa-kaupungissa, ja
Lublinissa pidetään suuria markkinoita. Kauppaa varten on Warshauhin
laitettu rahasto, mutta rahat ovat Venäjän ruplia. Puolan omituiset
rahat ovat hävitetyt. Hyviä teitä on tehtynä, ja rautatie kulkee
Warshausta nyt Itävallan alaiseen Krakaun kaupunkiin.

5. _Uskonto_. Ei mitäkään valta-uskontoa ole maassa; vaikka enin osa
asukkaita, eli likeillen 4 miljonaa tunnustavat Roomin katoliikin
uskontoa. Niillä on vksi arkki-piispa Warshaussa ja 5 piispaa muissa
kaupungeissa. Muiden uskontojen tunnustajoista on enin Juutalaisia,
noin ½ miljonaa. Greekan uskolaisia ¼ milj. ja Kalviinin ja Luteruksen
puhdistaman uskonnon tunnustajoita yhteesen, niinikään ¼ miljonaa.

6. _Tieteet ja taiteet_. Puolan kielellä oli 16 ja 17 sata-luvulla
loistava kirjallisuus, joka viime-aikona on joksenkin vähennyt siten,
että franskan kieli on otettu puhe- ja kirja-kieleksi korkeimpien
säätyjen parissa, ja latinan kieli on vanhuudesta ollut valta-kielenä.
Kansan sivistvs on jo vanhoista ajoista asti ollunna takapajulla.
Nyky-aikona on sitä toki koetettu vähän auttaa. Warshaussa oli ennen
kuulusa yli-opisto, mutta sekin hävitettiiin, kapinan kukistettua
vuonna 1831. Vuonna 1840 pantiin kaikki oppi-laitokset, joita, paitsi
joitakuita eri-säätyjä varten tehtyjä laitoksia, oli 11 lukioa ja 22
koulua, venäjän sivistys-ministeristön alle.

7. _Hallitus-muoto_. Puolan kuninkaallista valtaa perustaissa,
ruhtinoiden kokouksessa Wienin kaupungissa 1815, tehtiin siitä
perustus-laillinen eräs-valta, jonka kuningas oli Venäjän keisari.
Kuninkaalle annettiin täydellinen hallitus-voima; mutta lakia-laativa
voima jaettiin kuninkaan ja säätyjen välillä. Säätyjen edus-miehet,
jotka jaettiin kahteen kammariin, nimittäin: senaatiin ja maalaisten
kammariin, kokoontuivat joka toinen vuosi Warshauhin lakia laatimaan.
Ensimäisen kammarin eli senaatin jäseniä olivat kuninkaan pojat 18
vuoden ikään tultuansa, piispat, palatiinit ja kastellaanit, sekä
kuninkaan valitsemat elinaikuiset edus-miehet. Toisessa kammarissa
istui 77 aatelin ja 51 talonpoikien kuudeksi vuodeksi valittua
edus-miestä, joista kolmannes osa joka kolmas vuosi erotettiin arvan
heitolla. Mutta vuonna 1830 nostetun kapinan kukistettua, kadotti Puola
perustus-lakinsa, edus-miehensä ja sotavakensä. Vuonna 1832 Helmikuun
26 päivänä annettu asetus jättää kaiken vallan _hallitus-seuralle_,
joka hallitsee maata keisarin nimessä. Tämä seura muutettiin vuonna
1841 _senaatiksi_, jonka esimies,_"namestnik"_, ja kaikki muutkin
jäsenet ovat keisarin nimittämiä. Senaati jaetaan neljään osaan,
ensimäinen pitää huolta kirkon ja koulun asioista, toinen lain
asioista, kolmas talouden asioista ja neljäs tutkii valtakunnan tuloja
ja menöjä.

8. _Kaupunkia. Warshau_, Weiksel-virran varrella, hallituksen asunto,
hyvä tehdas- ja kauppa-paikka, suuret markkinat, mainioita akatemioja
ja kouluja, linnoitettu, 160 t.a. — _Plock_. Weikselin varrella,
kohtuullinen kauppa, 10 t.a. — _Modlin_, Venäläisien _Novo Georgiewsk_,
luja linnoitus. — _Suwalki_, Augustovon läänin maaherran asunto, 5 t.a.
— _Lublin_, elo- ja viina-kauppa, isot markkinat, 14 t.a. — _Zamosc_,
paras linnoitus, kaupunki on Zamoiski-nimisen ruhtina suvun oma, 5 t.a.
— _Radom_, jonkunlainen tehdas- ja kauppa-paikka, 7 t.a. — _Kalish_,
Prosna-virran varrella, villa-tehtaita, 12 t. asujanta.



Venäläisen voittomaita.


Aasian maa-osassa Kaukason vuorimaa aina Araratin vuoren tienolle
saakka, ja koko Sipirian lakeus aina Beringin salmelle asti, itään
päin, ja Altai vuoriin ja Amur virtaan asti, etelään päin, ja vielä
Amerikan maaosasta koko luoteinen niemi ja muutamia saaria. Yleesensä
noin 294,000 neliöpenikulmaa ja vähän yhdeksättä miljonaa asujamia.






*** END OF THE PROJECT GUTENBERG EBOOK 75330 ***
